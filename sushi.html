<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="fontsizes">
        <button id="fontSmall">Klein</button>
        <button id="fontMedium">Middel</button>
        <button id="fontBig">Groot</button>
    </div>
    <script src="fontsize.js"></script>
    <div class="alinea">
        Voor mij voelde het weer tijd om een blog te schrijven die lekker helemaal nergens over gaat, dus dat heb ik dan ook gedaan. Het antwoord op de vraag waar we deze keer zijn is: De sushi toko! Allicht wist je dat al door de titel van de blog, maar laat mij lekker een introductie verzinnen. Shout out naar mijn broeder die vorige keer, uiteraard tijdens het sushi eten, met het geweldige idee kwam om er een blog over te schrijven. Dat ik daar zelf nog niet op gekomen was verbaasde mij ook. Soms heb ik nu eenmaal een duw in de rug nodig van buitenaf, net als menig persoon, dus help elkaar! Laten we in ieder geval maar gewoon beginnen met deze blog. Op moment van schrijven is deze introductie het enige wat ik geschreven heb, en mits je deze zin nog ziet staat, betekent het dat ik na het schrijven van de blog geen enkele vorm van volgorde of structuur heb gezien, wat het ontbreken van een leeswijzer als gevolg heeft. Je leest dus gewoon lekker van boven naar onder en je ziet er maar wat van te maken, veel plezier.
    </div>
    <div class="alinea">
        Uiteraard begint het eten bij een sushi toko met de planning. Eenmaal er in de groepsapp besloten is dat er in de avond gechild gaat worden met de homies, vloeit daaruit al snel de vraag of er animo is voor samen eten. Omdat de meesten geen zin hebben om te koken in het weekend, zijn er nog slechts twee mogelijkheden: Thuis bestellen, of ergens in de stad een hapje. Gezien royaal uiteten nogal prijzig kan zijn, en het niet altijd voor de genoodzaakte verzadiging zorgt waarnaar verlangd wordt, klinkt een all you can eat sushi toko al heel snel, heel interessant. Zo gezegd, zo gedaan, maar eerst even een kleine discussie over wie gaat bellen om te reserveren voor acht hongerige hengsten.
    </div>

    <div class="alinea">
        Eenmaal de laatste persoon, die een kwartier later is dan afgesproken, zijn luide entree (zonder excuses) heeft gemaakt, kan er eindelijk naar het menu gekeken worden. Allereerst moet er natuurlijk wel benoemd worden dat je vandaag slechts één boterham en een appel op hebt. Hoe vervelend moet het wel niet zijn om het risico te lopen dat je niet je geld eruit kan eten? Met vooralsnog rammelende maagjes wordt er nog hectischer op de tablet gedrukt dan een kind in het midden van zijn sugar rush. Na de bestelling wordt er meteen gekeken of ronde 2 ook al besteld kan worden, maar zoals altijd zit er een tijdslot op, wat vervelend. Terwijl het wachten geblazen is, worden de bakjes aangevuld met de nodige soja en, naar voorkeur, gemengd met wasabi. Dit is dan ook hét moment om je pik op tafel te leggen en als een gorilla al brullend je vuisten op je borst slaan wanneer het overduidelijk is dat jij degene bent die de meeste wasabi aan kan. Wat heb ik toch enorm respect voor de mensen waarvan hun neus enorm resistent is tegen zulke scherpheid, wat vet joh!
    </div>
    <div class="alinea">
        In tegenstelling tot een à la carte restaurant, duurt het bij een sushi toko doorgaans geen drie kwartier voordat het eten op tafel wordt geserveerd. Alvorens het eerste biertje op de helft is, worden de eerste planken onder de gretig kijkende ogen geplaatst. Iedereen is inmiddels kwijt wat diegene heeft besteld, waardoor het nu een soort pakken wat je pakken kan buffet is geworden. Al snel worden daarom de stokjes van elkaar gebroken, en die ene guy die net iets te veel into Japan is, klemt beide nog even in de handpalm en wrijft ze in tegengestelde richting tegen elkaar aan. Het is voornamelijk tof doen, laten we eerlijk blijven. Dan nu het moment dat het harde gepraat, en soms geschreeuw, even op een laag pitje wordt gezet, en er lekker genoten wordt van het eten. Uiteraard is het slechts een kwestie van tijd tot je een plons, gevolgd door een krachtterm, hoort van de xenofoob die natuurlijk niet met stokjes wil eten. “Ik ben toch godverdomme geen Chinees of wel?”, oppert hij terwijl hij met scheve blikken aangekeken wordt. Gelukkig weet de rest wel beter om hem erop te wijzen dat sushi Japans is; hij gaat het immers toch niet begrijpen. Nadat hij die zoutbom alsnog naar binnen heeft weten te werken, gaat diens hand al snel de lucht in om het verzoek tot een mes en vork te verwezenlijken. Nu denk je dat deze man het ergste is in het gezelschap, maar je hebt altijd baas boven baas. Natuurlijk is er ook iemand die helemaal geen vis lust omdat zijn eerste ervaring daarmee geen kibbeling of vissticks was. In plaats daarvan bestelt hij alles van de frituurkaart, maar dan ook echt alles. Denk hierbij aan dun gesneden gepaneerde varkensschnitzels, frikandellen, friet, uienringen, en op het einde nog een gebakken banaan, want dat is een toetje. Zijn fobie voor alles wat uit de oceaan komt kan hij ook moeilijk loslaten, dus af en toe vindt ie het nog nodig om vragen te stellen/opmerkingen te maken zoals:
        <ul>
            <li>“Vind je dat oprecht lekker?”</li>
            <li>“Je denkt toch niet écht dat de mens gemaakt is om rauwe vis te consumeren?”</li>
            <li>“Gast, zeewier.. Je bent gewoon gras uit de oceaan aan het eten, mafkees”</li>
        </ul>
        Ondanks dat een sushi toko eigenlijk niet geschikt is voor zulke personen, is het uiteraard wel gewoon gezellig om hem erbij te hebben. Sushi is misschien niet voor iedereen, maar een sushi restaurant wel.
    </div>

    <div class="alinea">
        In de een na laatste bestelronde kijk je om je heen, en zie je dat de helft van de groep al kreunend hun buik aan het ondersteunen is, hopende dat het nog een klein beetje zakt voor de laatste ronde. De overige strijders zitten elkaar flink op te naaien om een enkele stuk sushi zo veel mogelijk te bedwelmen met wasabi. Eenmaal ze klaar zijn met het eerlijk verdelen van de wasabi over de sushi, zodat de scherpte bij iedereen in dezelfde verhouding is, gaan de mondjes met lichte twijfel open om het groene cadeau te mogen ontvangen. Met gesloten ogen en harde ademstoten die zich via de neus een weg naar buiten banen, probeert iedereen zich groot te houden en zich niet over te geven aan hun emoties. Het personeel kijkt ondertussen met rollen ogen toe terwijl ze dit tafereel voor de 200e keer mogen ervaren.
    </div>

    <div class="alinea">
        Nadat iedereen is afgekoeld en er bij de rest ook weer wat ruimte is voor een laatste, al dan niet kleine, ronde, is het altijd dezelfde persoon die weer met dat kut idee aankomt. “Zullen we voor elkaar bestellen?”. Zucht, maar weet je, laten we het gewoon een keer doen! Op de tablet navigeer je naar delen waar je nog nooit geweest bent. Het is alsof je voor de eerste keer op de wallen loopt: je kijkt vol verbazing naar allerlei walgelijke dingen, vraagt je af waarom mensen dit eten, en hebt heel veel zin om het meest smerige voor je vriend uit te kiezen. Ik denk dat je zelf wel kan inbeelden wat voor vieze dingen je allemaal kan bestellen. Of het nu een soep is op basis van kippenpoten en gefermenteerde groenten maakt niet uit, het kan bijna niet misgaan. Zodra iedereen naar zijn gerecht kijkt en het vol afschuw aan het inspecteren is, weet iedereen al gauw dat er maximaal twee happen worden genomen van elk gerecht. Om deze flinke boost op de wegwerpmaatschappij te verbloemen voor het restaurant, die het namelijk niet op prijs stelt als je de helft laat liggen, worden ze losgepeuterd en verdeeld over de borden zodat het niet opvalt. Nu de bodem voor de avond is gelegd en de nodige biertjes zijn geconsumeerd, is het tijd om de rekening te vragen en met een pepermuntje in je bek naar buiten te treden.
    </div>

    <div class="alinea">
        Natuurlijk is niet elke sushi ervaring zoals deze. Je hebt vast wel eens dat je met drie man sterk je compleet weet te gedragen in de toko, maar dat is ook een beetje saai. Immers heeft de toko ervoor gekozen om een all you can eat sushi vreetschuur te beginnen. Verwacht dan ook niet dat wij in pak komen om onszelf netjes te gedragen. Kansloos. Desalniettemin hoop ik dat de sushi toko’s een blijvend concept zijn. Ik vind het gewoon lekker smaken. Daarnaast is de prijs schappelijk, vooral in deze tijd, en zorgt het voor een mooie verbroedering tijdens een gezellig avondje onder de mensen. Bedankt voor het lezen. Sayonara bitch.
    </div>
</div>

<div class="footerdate">
    20-06-2024
</div>
</body>
</html>
