<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
    <div class="content">
        <a class="header" href="./index.html">
            <h1>Het Blogboek</h1>
        </a>
        <div class="fontsizes">
            <button id="fontSmall">Klein</button>
            <button id="fontMedium">Middel</button>
            <button id="fontBig">Groot</button>
        </div>
        <script src="fontsize.js"></script>

        <div class="alinea">
            De laatste tijd let ik niet meer echt op welk seizoen het is. Uiteindelijk is de seizoenswisseling en de namen die we daaraan geven slechts een concept wat verzonnen is door de mens. In plaats daarvan kijk ik naar buiten, loop ik de deur uit, en luister ik naar mijn lichaam en mijn gevoel om te bepalen wat voor “seizoen” het is. Om geen verwarring te creëren wijs ik wel één van de vier seizoensnamen als waarde toe aan het gevoel wat ik op dat moment krijg van het weer en de locatie waar ik mij bevind. Dit doe ik zodat ik mijn gevoel beter kan uiten aan degene met wie ik dit graag zou willen delen. Laatst moest ik weer eens reizen met de trein, en lang ook. Ik heb die dag drie uur gereisd, wat ik tamelijk lang vind. Terwijl ik mijzelf stapvoets voortbewoog naar het station, voelde ik dat mijn bloed de kou van buitenaf door mijn aderen heen aan het vervoeren was. Meteen begon ik met rillen. Mijn schouders trokken zich op terwijl ik mijn kin begroef in de binnenkant van mijn jas. In mijn broekzakken zijn mijn handen aan het zoeken naar het laatste restje warmte, hopend op een lichaamsverwarming die zoals altijd begint bij de uiteinden van het lichaam. Om mij heen merk ik op dat het bij anderen niet anders is. Ik vraag me af of zij ook vinden dat het winter is, of dat zij zich liever steevast vasthouden aan de terminologie die destijds verzonnen is voor concepten waarvan we toen helemaal vervreemd waren. Tegenwoordig lijkt alles te verklaren, maar schijn bedriegt. Is het niet zo dat hoe meer vragen je beantwoordt, hoe meer nieuwe vragen dit oproept? Waarom krijg ik het warm als ik in de zon sta? De zon straalt hitte uit, die dat weer op jouw huid projecteert, en dat voel jij. Oke, maar hoe komt het dan dat de zon hitte uitstraalt, en wat is hitte? En hoe komt het dat mijn huid deze hitte opneemt, en hoe kan ik dan voelen dat dit echt zo is? 
        </div>

        <div class="alinea">
            Het zijn dit soort vragen die de mens doet streven naar het vergaren van meer informatie. Ik wil verder nadenken, maar mijn gedachtereeks wordt plots onderbroken door het feit dat ik mij bevind op Centraal Station. Na het ontwaken uit zulke gedachten voel ik voor een gering moment elke prikkel die ik op dat moment kan waarnemen. De lucht is vochtig, koud, snijdend zelfs. Mijn licht bezwete sokken doen een poging om adem te halen in mijn iets te kleine schoenen. Ondertussen tik ik met mijn wijsvinger licht neurotisch tegen mijn duim aan. Niet omdat ik zenuwachtig ben, maar omdat het prettig is om af en toe te voelen, te waarnemen, ook al kan dat ook met andere zintuigen. Zo zie ik in de verte een buitenlandse man van begin dertig met een bos bloemen wachtend om zich heen kijken. Wacht hij de liefde van zijn leven op, heeft hij zijn eerste date, of komt zijn moeder op bezoek? Ik zou het hem bijna willen vragen, maar al snel besef ik mij dat het me niet genoeg interesseert om dat te doen. Tevens wil ik de beste man ook niet lastig vallen met wat hij dan ook aan het doen mag zijn.
        </div>

        <div class="alinea">
            Ik kan me nog heugen dat mijn moeder altijd dat programma kijkt, of keek, waarin die presentator met z'n zwarte kuif mensen op Schiphol ging lastigvallen die geliefden enzo aan het opwachten waren. Ergens was het mooi om te zien hoe geëmotioneerd wij als mensen kunnen zijn als het gaat om het wederzien van geliefden na een lange tijd. Aan de andere kant was het ook maar één treurige bedoening. Uiteraard waren er ook tranen van geluk, maar die werden meestal in de schaduw geplaatst door de tranen van verdriet en leed. Het is jammer dat het zo werkt. Ik heb altijd gevoel dat je als mens tien dingen goed kan goed, maar glij één keer uit en alles is tenietgedaan. Het is lastig om te bepalen hoe dat werkt, maar het lijkt toch alsof negatieve dingen langer en een grotere indruk achterlaten op het brein. Zou dat niet betekenen dat om gelukkig te zijn, je de tijden van verdriet flink moet compenseren met de tijden van euforie? Is het niet lastig om te blijven streven naar euforie als je er tolerantie voor opbouwt? Als we allemaal een pil konden slikken die ons gelukkig zou maken, zou de werking van die pil uiteindelijk niet verloren gaan? Of misschien moeten we ons niet met de natuur gaan bemoeien en dingen laten die we niet laten kunnen. Op die manier kunnen we wel altijd verder filosoferen over waar we de grens leggen. Wanneer verstoor je de natuur op een punt dat we niet meer terug kunnen, of dat de schade die het elders oplevert niet in verhouding staat met de winst die het voor ons oplevert?
        </div>

        <div class="alinea">
            Ik kan hier natuurlijk de diepte in gaan over wat mijn mening is, maar ik keek net in de spiegel en kwam er al vrij snel achter dat ik geen filosoof ben. Jij vraagt je nu misschien wel af wat ik wel ben en waarom je drie minuten van je leven hebt verspild aan het lezen van deze alinea’s. Gezien je mijn blogs leest had je best kunnen zien aankomen dat het weer helemaal nergens over ging. Echter was dit wel met voorbedachte rade. Het was namelijk een test, en ja dat lees je goed! Als jij, tijdens het lezen van deze tekst, niet bent afgeleid en het in een keer hebt kunnen lezen, gefeliciteerd, je bent geslaagd! Ben je wel afgeleid, dan ben je gezakt en mag jij je schamen verdomme. In dat geval mag je namelijk iets gaan doen aan je aandachtsspanne, want het wordt een heus probleem in de maatschappij. Kijk, ik raak ook wel eens afgeleid, maar als jij een video van Subway Surfers nodig hebt om je aandacht erbij te kunnen houden, hoe ga je dan ooit kunnen functioneren? Ik zou graag een onderzoek willen lezen waarbij de volgende vraag wordt beantwoord: “Hoe groot en wat is de impact van het dagelijks consumeren van Social Media op de ontwikkeling van kinderen op het gebied van sociaal en algemeen functionerend vlak van hun twaalfde tot hun achttiende levensjaar?”. Als je deze vraag niet SMART genoeg vindt word je maar lekker docent ofzo. Daarnaast zou ik ook nog willen weten hoeveel impact het later nog heeft op het functioneren. Misschien raken kinderen/pubers in die levensfase sowieso snel afgeleid, en heeft het daardoor geen consequenties, maar ja, dat weet ik dus niet. Ikzelf raakte vroeger ook snel afgeleid, maar als ik met iets bezig was wat mijn aandacht trok had ik daar geen last van. Het zou zomaar kunnen zijn dat dit op dit moment ook speelt. Maar ja, nogmaals, ik ben geen of andere sociologie of pedagogisch specialist die hierbij kan helpen. Ik was slechts benieuwd naar of jullie geslaagd zijn voor mijn toets. Daarom hoop ik ook dat jij, als trouwe lezer, mij nog even laat weten of dat gelukt is. Daarbij hoop ik dat jullie gewoon de waarheid gaan spreken, er zit verder geen schaamte in. Geintje, als je zakt met een 2,4 dan mag je echt even gaan reflecteren.
        </div>

        <div class="alinea">
            Verder weet ik eigenlijk niet zo goed wat ik hier nog over moet melden. Ik besef ook dat mijn “test” natuurlijk helemaal nergens op slaat, gezien jij dit gewoon in je vrije tijd leest. Het wordt pas echt geen goede zaak als jouw aandachtsspanne ook tekort gaat zijn tijdens bijvoorbeeld je werk. In dat geval is het misschien tijd om aan de bel te trekken en een boek te gaan lezen; hopelijk verandert dat iets in positieve zin.
        </div>
    </div>

    <div class="footerdate">
        01-01-2024
    </div>
</body>

</html>
