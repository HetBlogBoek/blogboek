<!doctype html>
<html lang="en">

<head>
    <script async src="https://www.googletagmanager.com/gtag/js?id=G-B44P3WYJZ2"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-B44P3WYJZ2');
    </script>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
    <div class="content">
        <a class="header" href="./index.html">
            <h1>Het Blogboek</h1>
        </a>

        <div class="alineakop">Inleiding</div>
        <div class="alinea">
            In mijn leven heb ik niet altijd even goed het nieuws bijgehouden. Als kind boeide mij het jeugdjournaal al
            niet zoveel, en als puber was het natuurlijk al helemaal kansloos. Deze dagen hou ik het nieuws wel bij,
            meestal via NU. Hier en daar kom ik elders op het internet ook genoeg kopjes tegen, maar ja, de kop is dan
            vaak ook het enige wat ik lees. Overigens is dat niet veel anders dan op NU, alleen daar wil ik nog wel eens
            verder lezen. Soms één of twee alinea’s, soms alles.
        </div>
        <div class="alinea">
            De reden dat ik voornamelijk NU lees, zit voor een deel al in de naam; het is gewoon lekker actueel.
            Daarnaast zijn het vaak ook wat kleinere artikelen, zodat mijn aandachtsspanne nog enigszins oké is voor
            artikelen die interessant zijn. Naast deze twee redenen ben ik ook erg fan van NU omdat er een commentsectie
            is. Altijd fijn om te lezen wat een ander denkt. De truc is wel om het grotendeel van de comments ironisch
            te lezen. Ik kom zo snel mogelijk terug op wat ik hiermee bedoel.
        </div>
        <div class="alinea">
            Ken je dat trouwens, dat je een nieuw tabblad opent en dat je maar één letter hoeft in te typen en de juiste
            suggestie meteen tevoorschijn komt? Ik ga daar altijd wel lekker op. Bij NU.nl heeft het natuurlijk weinig
            toegevoegde waarde gezien het sowieso maar 2 letters zijn, maar winst is winst! Klein uitstapje, nu weer
            door. De landingspagina is waar ik begin, ik zou het apart vinden als iemand dat niet zou doen, maar dat
            terzijde. De meest actuele berichten staan bovenaan, waarvan de bovenste altijd is uitgerust met een mooie
            foto. De rest moet het doen met een kop, tenzij je een paar keer op “meer lezen” klikt, dan wordt opeens
            alles met een foto weergeven. Echter is die foto zo klein dat je er alsnog geen reet aan hebt. Binnen NU
            zijn er overigens ook nog extra categorieën, maar denk maar niet dat ik daar tijd voor ga vrijmaken. Ik hou
            het lekker bij algemeen. Naar de categorie “verkeer” navigeren levert slechts de bevestiging op dat er
            wederom file staat op de A2.
        </div>
        <div class="alinea">
            Ik heb even nagedacht hoe ik deze blog wilde structureren. Het kwam hier niet zo natuurlijk zoals het bij
            sommige blogs wel zo was. Uiteindelijk ben ik op het volgende gekomen: Als eerst ga ik een introductie geven
            over de commentsectie, gezien dat een herhalende sectie is in elk hoofdstuk. Daarna ga ik per type
            nieuwsbericht summier wat onzin erover schrijven, gevolgd door hoe de bijbehorende commentsectie eruit ziet.
            Het is daarom van groot belang dat de introductie over de commentsectie vooraf gebeurd is.
        </div>

        <div class="alineakop">Commentsectie</div>
        <div class="alinea">
            Terwijl je op je kantoorbaan voor de vijfde keer tegen jezelf zegt dat je genoeg hebt gedaan voor vandaag,
            besluit je om naar NU te navigeren om de polarisatie in de commentsectie tot je te nemen. Net als menig
            medium waarop je een account moet creëren om comments te plaatsen, kunnen comments likes ontvangen om de
            “waarde” hiervan te bepalen. Het enige nut hiervan is dat je kan sorteren op “meest gerespecteerd eerst”,
            zodat je, in principe, de kwalitatieve comments bovenaan krijgt. Kwaliteit betekent hier niet dat hetgeen
            wat opgeschreven goed uitgedacht en feitelijk correct in elkaar zit. Het betekent louter dat de comment een
            indruk op mij achterlaat. Of dit nou “tering wat is jouw mening kut” of “verbazingwekkend dat jij geen
            analfabeet bent” is, doet er niet toe. Zolang ik er een duidelijke mening over krijg en mij niet verveel,
            noem ik het kwaliteit. Het is ook mogelijk om een comment onder een comment te plaatsen. Dit zorgt er voor
            dat er regelmatig discussies voorbij komen tussen personen met een meningsverschil en een gemiddelde
            intelligentie, maar er zwaar van overtuigd zijn dat ze op niveau PhD zitten. Deze discussie is of van hoge
            kwaliteit, of je haakt nog sneller af dan het bijwonen van een hoorcollege over de impact van de literaire
            stroming van het het surrealisme op moderne maatschappijen in de 20e eeuw. Meestal ben je na 2-3 zinnen er
            wel uit over welke kant het muntje op gaat vallen.
        </div>
        <div class="alineakop">Niks nieuws</div>
        <div class="alinea">
            Ik wilde deze kop eigenlijk “nieuws waarvan ik nou niet echt denk dat het mijn dag of kennis verrijkt heeft”
            noemen. Zoals je ziet is dat net te lang, dus heb ik het maar niet gedaan. Je kent het in ieder geval, je
            navigeert naar een nieuwspagina toe om even je actuele kennis op te doen, om er vervolgens achter te komen
            dat er een video is gelekt van een bn’er waarin haar gezicht, hoe zeg je dat netjes, onder gedrapeerd wordt
            door de urine van een derde. Alhoewel dit nog wel enigszins grappig is omdat je diegene heerlijk kunt
            uitlachen, zijn er ook berichten die noch grappig noch informatief zijn. Misschien als je trotse kijker
            van RTL Boulevard bent dat je het interessant vindt om te weten dat Chantal Janzen meer wilt acteren, maar
            als je het mij vraagt zijn dat van die dingetjes die je alleen te weten hoort te komen als je haar volgt op
            Instagram, of als de schoonmaakster op je werk besluit om dit te delen. In de comments vind je dan ook twee
            groepen, het groepje "Waarom is dit nieuws?”, en uiteraard de groep die het statement van, in dit geval
            Chantal, gaat bekritiseren en zo twaalf argumenten uit hun mouw schudden waarom ze niet kan acteren. De eerste
            groep haat ik misschien wel het meest. Ik ga dan ook het eeuwenoude argument gooien tegen dit soort
            personen: Open en lees het bericht gewoon niet. Als een concert van Jan Smit mij niet boeit, ga ik er toch
            ook niet heen?
        </div>
        <div class="alineakop">Politiek</div>
        <div class="alinea">
            Qua nieuwswaardigheid scoort dit natuurlijk wel een voldoende. Eerlijk gezegd boeit mij het vaak niet zo
            veel wat er staat, althans, de inhoud van het bericht dan. Waar de inhoud wel belangrijk voor is, is
            natuurlijk de commentsectie! Die zag je niet aankomen hè. Bij dit soort berichten voert polarisatie
            daadwerkelijk de boventoon. De echte keyboard warriors maken hun borst nat om hun standpunt zo kut mogelijk
            te verkondigen. Daarnaast doen ze ook hun uiterste best om zo veel mogelijk tegenhangers flink op de kast te
            jagen. Een paar sleutelwoorden en -termen om polariserende opmerkingen te herkennen zijn:
            <ul>
                <li>Vol is vol!</li>
                <li>De normale Nederlander</li>
                <li>Wappie</li>
                <li>China (vaak als het over klimaat gaat, of over massaconsumptie).</li>
                <li>Links/rechts (de personen die alleen zwart/wit kunnen zien).</li>
                <li>Een politicus aanduiden met een denigrerende term en/of verhaspeling. Denk aan Mark Frutte of Sigrid
                    Kech.
                </li>
            </ul>
        </div>
        <div class="alinea">
            Ik kan er hier nog meer neerzetten, maar ik denk dat je wel een idee hebt hoe zo’n comment eruit kan komen
            te zien. Natuurlijk kan de tegenhanger het niet laten om met zijn vieze worstenvingertjes ook wat onzin te
            typen. Voor je het weet zijn er twee mafkezen die het voor elkaar krijgen om hun kutmening nog kutter te
            beargumenteren tegenover elkaar. Meestal verheug ik mij op zo’n commentsectie, maar na vijf minuten merk ik
            dat ik er al redelijk klaar mee ben. Discussies over politiek zijn niet geschikt voor het internet als je
            het mij vraagt, maar goed, ik ben dan misschien ook niet de juiste persoon om daar een mening over te geven.
        </div>
        <div class="alineakop">Criminaliteit</div>
        <div class="alinea">
            Steekpartijen, liquidaties, inbraken, plofkraken, alles wat de maken heeft met drugs, en #metoo dingen. Ik
            gok dat criminaliteit al van oudsher hét thema is wat altijd het nieuws zal halen. Nu is het natuurlijk dat
            er altijd personen zijn die in de armoedegrens leven, en uit wanhoop niet meer tegen deze impulsen kunnen
            vechten. Er zijn uiteraard ook personen die het puur doen voor de kick, of omdat ze stoer willen doen, want
            bitches en status enzo. In deze commentsectie is het zeer gemakkelijk om 40-plussers te herkennen. Als je
            het hen vraagt was er amper criminaliteit in hun tijd. Blijkbaar is het iets van de afgelopen twee jaar. Ik
            dacht dat ik weinig nieuws las, maar zelfs ik wist dat de havens in Antwerpen en Rotterdam niet alleen
            gebruikt worden om de nieuwe Audi van een ING-topman te verwezenlijken na diens bonus. Misschien is het wel
            waar dat de criminaliteit is gestegen sinds alle drugs die er wordt geconsumeerd en geproduceerd in
            Nederland. Nu kun je gaan filosoferen wat de betere aanpak is; volledig legaliseren of miljarden steken in
            de war on drugs. Verwacht hier geen antwoord te vinden, ik heb namelijk geen idee. Ikzelf lees deze
            berichten vaak niet al te veel. De comments vind ik hier ook moeilijk te verdragen. De personen daar zijn
            vooral bezig over het feit dat er niet voldoende achtergrondinformatie wordt gegeven over de dader. Zij
            hebben een woedend verlangen naar het bevestigen van hun stereotype dat past in dit plaatje. Ik hoef vast
            niet uit te leggen hoe dit stereotype er volgens hen uitziet.
        </div>
        <div class="alineakop">Slot</div>
        <div class="alinea">
            Waar leer je nou meer van; die semi-interessante blog van die kennis die vooral schrijft over onzin, of
            nieuwsberichten die samen worden gevat in acht alinea’s. Inderdaad, waarschijnlijk het tweede, maar toch ben
            je dit aan het lezen. Soms heb je nu eenmaal geen zin om te weten wat voor onrecht er in de wereld speelt,
            of hoe dom sommige personen kunnen zijn. Iemand zei ooit dat de gemiddelde mens best wel dom is, en dat de
            helft daarvan nog dommer is. Laat die maar even bezinken. Het lezen van nieuws maakt je echter niet slimmer,
            hooguit wijzer. Het stelt je in staat om tijdens lunch over actualiteit te praten, of humoristische
            verwijzingen te begrijpen die je anders waren ontgaan. Wellicht maakt het je cultureel diverser, kun je jouw
            mening beter vormen en beargumenteren, of verwerf je meer empathie voor delen in de wereld waarvan je niet
            wist dat het zo’n teringzooi was daar. Of het lezen van nieuws jou een gelukkiger persoon maakt, is een
            moeilijke vraag. Zolang je kunt relativeren zal er niks aan de hand zijn, maar misschien is zaligheid wel de
            onwetendheid over alles wat er buiten jouw binnenste kringen gebeurt. Een goudvis in een kom kán en zal zich nooit
            bekommeren om wat er in de grote oceaan gebeurt. Of dat de goudvis gelukkiger maakt, ik heb geen idee.
        </div>

    </div>

    <div class="footerdate">
        16-10-2023
    </div>

</body>

</html>
