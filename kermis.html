<!doctype html>
<html lang="en">

<head>
    <script async src="https://www.googletagmanager.com/gtag/js?id=G-B44P3WYJZ2"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-B44P3WYJZ2');
    </script>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="alineakop">Inleiding</div>
    <div class="alinea">
        De zomer nadert, en naast alle vakanties, festivals, en op een doordeweekse dag in de middag drinken, staat er nog één bijzonder evenement op de kalender: De kermis. Het is voor kinderen, ouderen, tieners, misschien wel iedereen. Toch is er één groep die in grote getalen aanwezig is, waarvan je van tevoren niet eens wist dat er zoveel waren, en dat is natuurlijk het kermisvolk (duh). Wanneer die ochtend de amoureuze gloed van de dageraad de grotten der kermisvolk streelt, is het net alsof haar inwoners allen dezelfde openbaring krijgen: We mogen weer! Het zou me ook niet verbazen als ze een biologische klok hebben die volledig is afgestemd op de aanwezigheid van een kermis. Desalniettemin betreden zij de kermis met een speciaal arsenaal, bestaande uit onder andere heuptasjes die amper nog te onderscheiden zijn van een grote laptoptas, maar dan met een royaal Gucci printje. Ik weet verder niet in wat voor toestanden zij zich bevinden. Alcohol, drugs, ik heb geen idee. Het kan een van de twee of beide zijn, dat sowieso.
    </div>
    <div class="alinea">
        Ah joh, nu ik toch bezig ben, kan ik net zo goed doorgaan met meerdere groepen belachelijk maken. Mijn volgende slachtoffers zijn de jonge moeders (lees niet als milfs), die niet veel verder zijn gekomen dan een strikdiploma. Ze lopen rond met hun "mannetje" dat redelijk overeenkomt met de hiervoor besproken groepering. Waarom een 2-jarig kind in een maxicosi om 12u nog door de kermis wordt geduwd, is mij ook een vraag.
    </div>
    <div class="alinea">
        Nog eentje dan, de dames op leeftijd (lees niet als cougars), die met hun artificieel gecreëerde bruine huid lopen te stralen alsof ze permanente inwoners zijn van de Bahama's. Als je ze niet ziet, dan zijn ze auditief op te merken door de meest akelige shagstem ooit. Die is namelijk zo erg dat die zelfs in staat is om gaatjes te prikken in je trommelvlies. Zij hebben overigens wel, verbazingwekkend genoeg, een magistraal geheugen voor refreinen van Hollandse nummers. Voor ons is dat natuurlijk geen beste combinatie.
    </div>
    <div class="alinea">
        Naast het kermisvolk heeft de kermis ook attracties. Ik vertel niks nieuws nee, het is gewoon een kleine inleiding. Bij deze attracties zijn natuurlijk ook weer allemaal mensen te vinden. Om mijn eigen tijd en die van jullie enigszins te besparen, zal ik niet een complete ronde door de kermis maken, maar slechts een mooie selectie maken van de parels die zich daar bevinden.
    </div>

    <div class="alineakop">Boksbal</div>
    <div class="alinea">
        Alleen beschikbaar wanneer je minimaal 140 kilo bencht. Let er ook op dat je zo min mogelijk woorden produceert hier. In plaats daarvan dien je zoveel mogelijk oergeluiden te maken. Schreeuwen, kreunen, en echte alfa mannetjes kreten lokken alle kermis dames hiernaartoe. Gezien de hoeveelheid mannen, die duidelijk in overtal zijn, moet er bepaald worden wie de vangst mee naar huis mag nemen. Dit gaat er natuurlijk op de meest basale manier aan toe. Door een zo hoog mogelijk getalletje te slaan, kun je de dames dusver imponeren dat ze versteld zullen staan van de immense kracht die jouw lichaam bezit. Fysieke kracht is natuurlijk geheel onbelangrijk in een moderne maatschappij, maar het gaat uiteraard om de discipline en volhardendheid die je jarenlang hebt moeten aanhouden om dit te verwezenlijken. Het getal symboliseert daarom niet hoe hard je slaat, het staat voor een geschiedenis enorme toewijding. Dat is de échte kracht van het getal op de boksbal. Als je onder de 900 slaat, raad ik het af om je te mengen tussen dit hanengevecht. Naast dat je kansloos bent bij de dames die daar ronddwarrelen, is het ook een gegeven dat de haantjes jou eruit pikken om als pispaal te gebruiken. Voor je het weet maken ze geen onderscheid meer tussen jou en de boksbal.
    </div>

    <div class="alineakop">Decadance</div>
    <div class="alinea">
        Ik snap dat deze naam niet zoveel zegt als je nog nooit op de kermis bent geweest. Overigens ook als je er wel bent geweest. Simpel gezegd is het een ronde plaat met daarop 2-zitters die weer om hun eigen as heen kunnen draaien. Alles draait op de kermis, mocht je het nog niet weten. De Decadance is een grote magneet voor het paupervolk dat nog geen alcohol mag nuttigen. Zij moeten dus andere manieren verzinnen om hun leeftijdsgenoten te overtuigen dat ze fucking cool zijn. Laat de Decadance hier nu perfect voor zijn. De 2-zitter zorgt er namelijk voor dat je de laffe honden kan onderscheiden van de echte badboys. Mocht je als 15-jarige dit lezen en denken: Holy shit, leer mij de geheimen! Geen stress, I got you. Wat onder andere een stoel van een kruk onderscheidt, is de aanwezigheid van een rugleuning. Deze toevoeging is, uiteraard, bedoeld om de rug te ondersteunen tijdens het zitten. De zitplekken van de Decadance zijn hetzelfde principe; een royale bank waarvan de rugleuning tot de nek kan oplopen. De brede bank zorgt ervoor dat de rugleuning ook floreert, waardoor het oppervlak zeker niet erbarmelijk is. Het gevolg is dat de rugleuning ook als zitstuk kan fungeren. Echter leidt dit wel tot risico op vallen uit de Decadence. Nu ik genoeg context heb gegeven, kan ik dan eindelijk het geheim onthullen. Wanneer je indruk wilt maken op de dames, moet je jezelf bewijzen door meerdere rondes Decadence te overleven terwijl je op de rugleuning zit. Pluspunten als je tijdens de rit imponerende blikken kan maken richting concurrerende hyena's. Nog meer pluspunten als je maar met één hand de railing vasthoudt. Als je dit lang genoeg volhoudt is het slechts een kwestie van tijd voordat er een paar dames jou onder lopen te kwijlen. Succes!
    </div>

    <div class="alineakop">Cakewalk</div>
    <div class="alinea">
        De cakewalk, wat een machtig mooi instrument is dat. Props naar de chef die het ooit in zijn bolle kop heeft verzonnen om een zo groot mogelijke speeltuin in een zo klein mogelijk hok te stoppen. Als 12-jarig jongetje vond ik dit al prachtig. Vroeger vond ik het leuk omdat je gewoon lekker je energie kwijt kan. Daarnaast heb je in principe ongelimiteerde tijd, zolang je maar niet naar buiten gaat. Samen met je vrienden kon je hier eindeloos ouwehoeren, totdat er eentje aan het janken was natuurlijk. Net als met Spongebob is er een fase in je leven wanneer je er totaal niet lekker op gaat. Zodra je dan weer wat ouder bent, hervind je de magie. Dit is niet alleen vanwege nostalgie, maar ook gewoon omdat het gruwelijk mooi is. Dit effect wordt lineair versterkt door het consumeren van alcohol. De bijbehorende formule mag je zelf bepalen, die is namelijk voor iedereen anders. Bezopen door de cakewalk met bezopen vrienden is prachtig. Je kunt ervan uitgaan dat er in ieder geval dingen gaan sneuvelen. Als je een normaal functionerend persoon bent ga je niks slopen van de cakewalk zelf, want dan ben je gewoon triest. Met vrienden is het een ander verhaal, dan is het gewoon een kwestie van tijd voordat er iets kapot gaat. Of dit nou een telefoon is of iemand zijn bril, het gaat gebeuren. Een wijs man zei ooit: “Je moet de lusten nemen met de lasten”, en dat is hier ook van toepassing. Mocht je nog niet bezopen met vrienden in de cakewalk zijn geweest, trommel ze op en doe het. Laat ze wel in de avond opdraven, je wilt niet ketsbezopen tussen de 12-jarige kinderen hun ervaring van de cakewalk verknallen, dat is bij mij vroeger ook niet gebeurd. Wees solidair.
    </div>

    <div class="alineakop">Zuiptent</div>
    <div class="alinea">
        Huh, dit is toch geen attractie en het bestaat toch ook buiten de kermis? In principe heb je daar helemaal gelijk in, maar ook weer niet. De zuiptent is tijdens de kermis wel degelijk een attractie. Sterker nog, als de rest van de attracties dicht gaan om 12 uur, is dit het enige wat nog over is. Gelukkig is dat het tijdstip dat deze attractie volledig in zijn prime zit. Na alle bovengenoemde groeperingen, behalve de 12-jarigen, is dit waar je ze gezamenlijk gaat tegenkomen. Ik moet wel zeggen dat sommigen het hier beter treffen dan de ander. Tijdens de kermis wordt er in de zuiptent een kleinschalig mega piraten festijn gehouden, oftewel mini piraten fuifje. Dit houdt in dat er intens veel gezopen wordt, terwijl je oren worden gesmeerd met de top50 van Radio Puur NL. De muziek zorgt ervoor dat de kelen ook goed gesmeerd worden met litertjes bier, zeer sfeerbevorderend. Helaas zijn we op de kermis, wat betekent dat de sfeer op een gegeven moment inklapt. De boksbal beukers zitten nog steeds vol met testosteron, en na de laatste pilsjes is dit zeer goed te merken. Mensen gaan op de vuist, en als je geen onderdeel bent van dit geknuffel, dan hoop ik dat je een klapstoeltje hebt meegenomen. Waarom kaartjes kopen voor Badr Hari tegen Rico Verhoeven, als je ook gewoon naar je lokale kermis kan gaan om een paar clowns met elkaar te zien vechten. Dat is letterlijk gewoon het circus en een boksgala in één. Het is wel hopen dat alleen dat de insteek is, want je wordt niet blij als iemand er opeens een mes in steekt. Bars, je weet toch, maar niet minder waar. Geniet, maar geniet met mate.
    </div>

    <div class="alineakop">Slot</div>
    <div class="alinea">
        Vier attracties benoemd, oftewel zo'n 5% van de kermis? Ahja, het vertellen over de Booster is nu eenmaal niet zo leuk. Spoiler alert: Het draait rond. Hoewel het misschien overduidelijk is, wil ik wel nog even benoemen dat de kermis niet voor iedereen is. Het volk wat er komt en de prijzen van de attracties, wegen soms niet op tegen het plezier wat mensen eruit halen. Daarbij zitten dan ook nog de nodige risico’s dat je iets kwijtraakt of dat je gehoekt wordt. Beide niet zo fijn, toch?
    </div>
</div>

    <div class="footerdate">
        01-09-2023
    </div>
</body>

</html>
