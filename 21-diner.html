<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="alineakop">Algemeen</div>
    <div class="alinea">
        Ik heb geen idee of dit een trend is die nog maar net bestaat, maar de eerste keer dat ik over het concept “21 diner” hoorde is misschien zo’n vijf jaar geleden. Dit fenomeen vindt vooral plaats binnen studentenverenigingen. Er zijn ook personen die het buiten een vereniging doen, gewoon voor de leuk en om hun ouders aan het werk te zetten denk ik. Echter zijn dit vaak vrouwen, althans, ik heb nog nooit gehoord van een guy die al zijn homies heeft uitgenodigd om uitgebreid te gaan dineren ten behoeve van zijn 21e verjaardag. Los van dat vind ik dat dit onderwerp gewoon zijn eigen blog verdient. Zo’n diner heeft namelijk een aantal kenmerken die steeds weer terugkomen. Deze blog is daarom ook ingedeeld op de kenmerken van een diner, en niet een verslag van.
    </div>
    <div class="alinea">
        Gezien de naam “21 diner” aardig weggeeft wat het inhoudt, ga ik dat niet nog eens toelichten. Sommigen cheaten wel een beetje door hun diner op latere leeftijd te houden. Wat een nog acceptabele leeftijd is verschilt, maar eigenlijk boeit het precies niemand. Als je een uitnodiging krijgt voor een etentje waarin alles geregeld wordt waardoor je ongelimiteerd kan eten en zuipen, moet je vrij zwakbegaafd zijn om dat af te slaan als het bijvoorbeeld een 22 diner is. Leeftijd is blijkbaar slechts een getal. Die term ken ik dan weer langer dan vijf jaar. Wat daar nou precies mee bedoeld wordt is voor mij ook nog steeds een raadsel.
    </div>
    <div class="alinea">
        Ik weet trouwens niet of het aan mij ligt, maar meestal zijn er tussen de 10 en 25 personen aanwezig. Er moet natuurlijk ook wel een limiet zijn voor je ouders qua koken enzo. Ze zijn geen fucking restaurant Jan-Pieter, als je met 80 man wilt gaan dineren koop je maar een partybus en zie je het maar voor elkaar te krijgen om die door de McDrive heen te manoeuvreren. De reden dat ik de ouders zo vaak benoem is omdat het vaak thuis gehouden wordt. Dat brengt ook weer leuke dingen met zich mee, maar dat komt in de volgende hoofdstukken aan bod. Zo bestaat, zoals ik al eerder benoemde, een diner uit een aantal vaste onderdelen. We zullen dus maar snel beginnen met de eerste, voordat ik dit stuk ook weer in kopjes moet gaan opdelen.
    </div>

    <div class="alineakop">Het thema</div>
    <div class="alinea">
        Een feest of diner met een thema, niet heel raar, wel snel toegelicht, dus waarom zou je hier sowieso een apart kopje van maken, na drie zinnen ben je toch wel klaar? Nee, niks is minder waar. Het thema bepaalt alles. Vooruit, <i>bijna</i> alles. Zo bepaalt het welk eten opgediend wordt, in welke kledij de mensen dienen te komen, de drank, en natuurlijk de uitnodiging. Waarbij je bijvoorbeeld voor een huisfeestje een simpel appbericht opstelt en deze eruit knalt naar een aantal personen, gaat dat er hier iets anders aan toe. Dat wil echter niet zeggen dat je net als bij MTV’s <i>My Super Sweet Sixteen</i> een uitnodiging maakt die meer kost dan 50 flessen Grey Goose, want dat is ronduit onnodig en zonde van je geld.
    </div>
    <div class="alinea">
        Wat je wel doet is net dat extra beetje energie steken in de uitnodiging wat je normaliter niet zou doen. Als je een Italiaans thema hebt kun je bijvoorbeeld een mooie kaart maken met de kleuren groen, wit en rood, een paar olijven erbij gemikt, en wellicht nog een zwart-wit foto van Mussolini. Ik heb geen idee, het is jouw feestje. Het is in ieder geval slechts een voorbeeld. Een thema zorgt er simpelweg voor dat de gasten alvast een bepaald idee hebben bij het feest. Daarbij geeft het een mooie sociale cohesie tussen de gasten, wat weer leidt tot prachtige foto’s waarmee je de gram weer kunt verrijken. Lekker flexen op beneden-modaal strijders die voor de 6e keer deze week plofkip uit de magnetron hebben gegeten, de sukkels.
    </div>

    <div class="alineakop">Drank en eten</div>
    <div class="alinea">
        Je zou denken dat bij een feest waarbij het woord “diner” inbegrepen zit, je ervan uitgaat dat het eten zeer belangrijk is. Dat is natuurlijk onzin. Op nummer een staat ordinair zuipen, op nummer twee staat elkaar belachelijk maken, op nummer drie de aankleding, en dan pas komt ergens het eten. Zoals ik eerder zei is het eten vaak gebaseerd op het thema. Vaak wordt er dan ook gekookt binnen dezelfde keuken, zoals Italiaans of Spaans. Dit bedraagt normaliter een gangetje of zes, zou ik zeggen. Waarbij één gang vaak verwezenlijkt wordt door een scroppino of iets vergelijkbaars. Of je die wilt meetellen als gang laat ik lekker aan jou over. Over het algemeen wordt het eten bedacht door de jarige en de familie daarvan. Daarmee bedoel ik bij de jarige ook echt alleen bedacht. Die laat de touwtjes namelijk lekker vieren op de desbetreffende avond. Terwijl de lever flink aan het strijden is, zijn de ouders en hun hulpjes net zo hard aan het strijden om de gangen op tijd te serveren.
    </div>
    <div class="alinea">
        De drank staat natuurlijk ook in verband met het thema, maar schroom niet om gewoon een koude rakker uit de koelkast te trekken als je daar zin in hebt. Als je bij een mis van de kerk aanwezig bent neem je ook gewoon een veldflesje stroh 80 mee, toch? Wat ik wil zeggen is dat jouw behoeftes totaal niet hoeven aan te sluiten op de omgeving. Dat er een bepaald thema of eet- en drankcode is betekent niet dat je je daaraan moet houden. Al helemaal niet als je nog enigszins fatsoenlijk kunt overkomen. Om nou anderhalve liter chouffe in één keer te adten vervolgt door een immense boer is wellicht iets te veel van het goede. Ongeacht wat je drinkt, word je af en toe wel gedwongen om je glas te adten. Zo’n adtfestijn kan tot stand komen vanuit meerdere hoeken. Soms besluit iemand om gewoon “waterval!!!” te schreeuwen, wat betekent dat je om en om een adtje moet doen. Zo kun je met zijn allen kijken hoe één iemand bezig is met een adtje, en daarna de volgende, tot iedereen is geweest. Dikke tip hierbij: Kijk af en toe naar de teleurgestelde blikken van de familieleden, genieten is dat!
    </div>

    <div class="alineakop">Speeches</div>
    <div class="alinea">
        En dan nu mijn favoriete onderdeel, de speeches. Als je ook maar een lichtelijke sadistische persoonlijkheid hebt, dan is dit perfect voor je. We verplaatsen ons even in de schoenen van het slachtoffer. Deze persoon heeft allicht gezondigd tijdens zijn studententijd, waarvan de meeste ouders uiteraard maar slechts een tipje van de sluier hebben gekregen. Een speech is voor iedereen de kans om zo veel mogelijk ongemakkelijke shit aan het licht te brengen. De ene ouders weten natuurlijk meer en zijn een stuk coulanter dan de ander. De heftigheid van de speech is daarom gebaseerd op drie factoren:
        <ul>
            <li>De wraakzucht van degene die de speech geeft.</li>
            <li>De hoeveelheid sinistere praktijken die het slachtoffer heeft begaan.</li>
            <li>De aanwezige familieleden.</li>
        </ul>
        De eerste twee spreken natuurlijk voor zich, maar de derde heeft misschien nog een kleine toelichting nodig. Sommige ouders zijn nogal naïef, waardoor ze denken dat hun oh zo volwassen kind maar twee biertjes op de vrijdagavond nuttigt en netjes voor 12 uur naar bed gaat. Zij hebben een bepaald beeld van hun kind, en als ze te horen krijgen dat dit beeld nog niet misschien in de buurt komt van de realiteit, dan kan dat een nogal bittere pil zijn die ze moeten slikken. Dit kan zodanig effect hebben op de relatie tussen slachtoffer en ouders, dat het soms beter is om de ouders niet op de hoogte te brengen. Onwetendheid is immers zaligheid, en dat geldt ook voor hen. Deze drie factoren brengen dus een mooie variatie aan speeches voort. Als je elke factor een cijfer van 1 tot 3 zou geven, krijg je natuurlijk flink wat niveaus aan speeches, en die ga ik zeker niet allemaal toelichten, want dat duurt langer dan de rij voor de Efteling op vaderdag. Met die redenering zal ik een paar speeches toelichten, zodat jullie ook weten wat je mogelijk kan verwachten tijdens een diner.
    </div>
    <div class="alinea">
        Voor de eerste speech zal ik voor de opgestelde factoren lage cijfers toekennen. Dit betekent dat de wraakzuchtigheid laag is, evenals het aantal ongure praktijken, en dat de ouders streng gereformeerde gelovigen zijn. Je kunt je wel voorstellen dat dit natuurlijk geen recept is wat tot verdoemenis leidt. Sterker nog, het slachtoffer verdient de term slachtoffer hier niet eens. De speech zal namelijk zo zijn dat er alleen lieve woordjes gesproken worden. Denk hierbij aan hoe geweldig diegene wel niet is en wat voor aanvulling die persoon is op de studentenvereniging en weet ik wat al niet meer. Lame as fuck inderdaad, maar goed, soms moet je nu eenmaal aanvoelen wat wel en niet kan, en als dit de setup is, dan kun je vrij weinig.
    </div>
    <div class="alinea">
        Dan gaan we nu even verandering brengen in twee factoren, namelijk de tweede en de derde. De ouders boeit het allemaal niet zo veel wat ze hebben uitgespookt, ze zijn immers zelf ook jong geweest en snappen dat het studentenleven een hoop heisa met zich mee kan brengen. Het slachtoffer is in dit geval iemand die compleet van god los is gegaan. Deze persoon heeft een hogere alcoholconsumptie dan een chalet vol 30-jarige Poolse arbeidsmigranten die een Lidl op steenworp afstand hebben. De speech krijgt logischerwijs een mooie mix van lieve woordjes en een hoop smaad. Gelukkig interesseert het de ouders niet zo veel of hun kind nou wekelijks kotst, drie soa’s oploopt, of dat de 12e boete voor wildplassen weer in de brievenbus ligt. Degene die speechen gaan in ieder geval ongegeneerd door. Gezien er vaak meerdere speeches op een avond gegeven worden, zijn er aan het einde nog weinig gênante dingen om over te vertellen.
    </div>
    <div class="alinea">
        Dit is het moment dat we bij de meest interessante speech aankomen. Je mag van geluk spreken als jij bij dit diner aanwezig bent zonder dat je de ouders of het slachtoffer bent. Want boy oh boy, dit is gewoon een live afslachting. Hier bevinden wij ons in het midden van een gouden combinatie van een flinke dosis wraakzucht, een student die niet weet wat normen en waarden zijn, en ouders waarvan het meest heftige wat ze mee hebben gemaakt die avond was toen ze samen een halve fles wijn hadden genuttigd, de stiekemerds. Verder zijn ze al helemaal niet op de hoogte van wat hun kind allemaal uitspookt in de grote stad. Wekelijks meerdere keren bezopen, een bed waarvan de lakens verdacht vaak verschoond moeten worden, en flink wat lijntjes die worden uitgelegd. En nee, dan heb ik het niet over vissen. Dit samen met de wraakzuchtigheid van degene die speecht, maakt het een heus <i>recipe for disaster</i>. De spreker is namelijk nog boos over de speech die hij vorige keer heeft moeten incasseren. Uiteraard gaat dit altijd van kwaad tot erger. Aan het begin lijkt het nogal timide, maar de spreker weet het al maar grimmiger te maken tijdens het verloop van de speech. Het slachtoffer wordt dan in een daglicht gezet waarvan de ouders zodanig schrikken dat ze met de mond vol tanden komen te staan. Nadat ze dit verwerkt hebben wordt er al snel een hartig woordje gesproken. Ze gaan hun kind financieel niet meer ondersteunen, en bovendien gaan ze de boel nog meer in de gaten houden dan dat Xi JinPing en de CCP met hun bevolking doet. Jup, met deze vergelijking daalt mijn sociale krediet en zal ik nooit als professioneel blogger in China kunnen doorbreken. Wat vervelend!
    </div>

    <div class="alineakop">Slot</div>
    <div class="alinea">
        Mijn excuses voor het ellenlange stuk over speeches. Ik vind het nu eenmaal lachwekkend wat voor dingen daar allemaal verteld kunnen worden. Het is niet zo dat de kwaliteit van een 21 diner bepaald wordt door de speeches, maar het draagt er zeker wel aan bij. Los van alle onzin die ik hierboven heb getypt, is een 21 diner gewoon topvermaak. Je ziet de omgeving waarin iemand is opgegroeid, je eet lekker, je drinkt veel, en je hoort mooie speeches waar mensen hun tijd, energie en frustratie in hebben gestoken. Dat is dan vaak ook nog eens in combinatie met mensen die je lief hebt. Wat wil je nog meer?
    </div>
</div>


    <div class="footerdate">
        06-07-2023
    </div>
</body>

</html>
