<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="alinea">
        Strijder, welkom in 2024! Dit is de eerste keer dat ik een blog niet meteen gepubliceerd heb op dezelfde dag als het voltooien ervan. Dit komt omdat ik deze blog op 1 januari met de wereld wilde delen, en uiteraard heb ik geen zin om te schrijven op deze dag. Hopelijk kan jij, met zeer waarschijnlijk een kater, wel de aandacht erbij houden om wederom een slap stukje gezever tot je te nemen. Ik dacht ik houd het onderwerp lekker actueel. Sinterklaas is te lang geleden dus daar ga ik het niet meer over hebben. Zie het wel als een soort kerstspecial. Klinkt heel dik, maar het komt er eigenlijk gewoon op neer dat deze blog iets langer is dan normaal. Geen idee of je op deze migraine dag de energie kan opwekken om iets meer te lezen dan normaal, maar dat is aan jou. Het is niet dat je deze blog morgen of volgende week niet meer kan lezen.
    </div>
    <div class="alinea">
        Tot zover weinig introductie gegeven, ik zal dat maar eens even repareren. Ik had inderdaad twee losse blogs kunnen maken over deze onderwerpen, maar fuck it, het is 2024 bitch! Allereerst ga ik een hoop onzin over Kerst spouwen, daarna over oud & nieuw. Dit zodat mijn blog qua chronologie ook overeenkomt met de werkelijkheid.
    </div>

    <div class="alineakop">Kerst - introductie</div>
    <div class="alinea">
       Kransen, bomen, jolige muziek, veel lichtjes, kou en overgebleven uitgedroogde pepernoten. Als je deze lijst kan afvinken dan weet je dat Kerstmis dichtbij is. Ikzelf ben een atheïst, net zoals vele andere Nederlanders, maar dat weerhoudt mij niet om de geboorte van Jezus te vieren. Of ja, echt vieren doe ik dat niet. Op Koningsdag vier ik ook niet de verjaardag van Willem, ik vier gewoon dat ik een dag vrij heb en dat er weer een reden is om iets te diep in het glaasje te kijken. Idem voor Kerst, alleen is de invulling anders. Kerst zijn de dagen dat je lekker en véél gaat eten met je familie, en dat je zowel kerstkaartjes mag ontvangen als schrijven. Dat tweede doe je misschien als je vriendin jou aanspoort om dat te doen, je op uitzending bent in Bosnië en zeeën van tijd over hebt omdat je geen kut te doen hebt, of als je de dertig bent gepasseerd. Bij het kerstdiner komt in ieder geval van alles kijken, hoe leuk is dat. Ik zal wat kopjes maken zodat je op deze dag enigszins weet waar je bent en wat je nu aan het lezen bent.
    </div>

    <div class="alineakop">Kerst - voorbereidingen</div>
    <div class="alinea">
        Al drie weken voor de aanvang van Kerst, neemt je moeder de rol van manager al snel op zich. Delegeren is het enige woord dat nog in haar woordenboek staat. Als onderdanig familielid ergens onderaan de hiërarchische ladder, dien je deze bevelen maar gewoon op te volgen. Of dit nu het inkopen is van 38 flessen wijn, het dekken van de tafel met onnodig veel attributen, of het klaarmaken van een zalmtartaar met citroen en hazelnoot, doet er niet toe. Probeer ook niet met anderen te gaan lopen discussiëren of jouw taak meer of minder werk is. Dit leidt alleen maar tot meer frustraties wat de sfeer niet per se bevordert, en als iets kut is tijdens kerst dan is dat het hebben van een kut sfeer. Doe daarom lekker mee, klaag niet, en zorg ervoor dat je jouw taken op tijd en naar wens hebt uitgevoerd. Zorg er daarnaast ook voor dat je er niet uitziet alsof je wederom de kleding hebt gepakt die boven op je stapel in je kast lag. Doe effe moeite man, luie hond.
    </div>

    <div class="alineakop">Kerst - het diner</div>
    <div class="alinea">
        Om 17.00 uur, als het al aardig donker is, zijn de eerste bubbels alvast ingeschonken en wordt er geproost. Na twee minuten wat onzin met elkaar uitgewisseld te hebben, gaat iedereen snel weer verder met hun taak. Zodra het avondeten dan echt begint, is het van belang om de voedselinname uit te smeren over de resterende tijd, zodat je niet binnen een uur al volledig verzadigd bent. Een kerstdiner is niet voor de zwakkelingen, het is veel eten gecombineerd met veel drank, zie dat maar eens allemaal binnen te houden. Terwijl je daar de focus op legt, moet je ook nog eens die ongepaste opmerkingen van je licht-gestoorde oom incasseren. Stiekem vind jij ze wel grappig, maar jouw ouders die al dertig jaar moeten dealen met deze bullshit, vinden het wat minder leuk. Het is daarom ook verstandig om dit soort opmerkingen niet zelf te gaan maken, maar het gewoon lekker door je oom te laten doen. Zijn reputatie is al lang naar de mallemoeren, die van jou nog niet, hou het zo zou ik zeggen.
    </div>
    <div class="alinea">
        Na de achtste gang en het twaalfde speciaalbier of cavaatje, afhankelijk van voorkeur, is het tijd om de hele teringzooi op te ruimen. Gelukkig is afwassen en opruimen een stuk minder erg als je redelijk bezopen bent. Onder genot van wat muziek en geschreeuw gaat het gestaag, en voor je het weet is heel de teringzooi geen teringzooi meer, prachtig! Nu kunnen er nog een paar dingen gebeuren deze avond. Of iedereen gaat snel naar bed, of die ene oom gaat nog een solo-karaoke avond organiseren, of je gaat een of ander “gezelschapsspel” doen met het gezin dat binnen een half uur uitloopt tot één leipe massa ruzie.
    </div>

    <div class="alineakop">Kerst - de ochtend</div>
    <div class="alinea">
        De ochtend na het eerste kerstdiner staat natuurlijk in het teken van een stevige kater en een half uur tijd doorbrengen op het toilet. Mits je geen Sinterklaasavond hebt gevierd krijg je hier cadeautjes, of heb je hier lootjes getrokken om elkaar volledig in de zeik te nemen met een paar gedichtjes. Dit doe je wel in de avond en niet in de ochtend, dat was ik even vergeten toen ik het schreef, maar nu staat het er toch. Wat je wel doet in de ochtend, is ontbijten! Niks liever in de ochtend dan de boter in de vorm van een hertje uit te smeren op je broodje in de vorm van de kerstman. Hopelijk is er geen haat en nijd meer na het groepsgevecht van gisterenavond, en kunnen jullie allemaal weer door één deur. Na het ontbijt is het in ieder geval weer tijd om naar het volgende diner te gaan als je die hebt. Alvast veel plezier om bij je schoonfamilie aan te sluiten die je eigenlijk niet zo heel gezellig vindt. Vergeet je masker niet op te doen.
    </div>

    <div class="alineakop">Oud & nieuw - introductie</div>
    <div class="alinea">
        Nu de kerstdagen voorbij zijn heb je een paar dagen om af te koelen en je mentaal voor te bereiden op de volgende ravage die eraan komt: Oud & Nieuw. De grootste idioterie kom je hier tegen, oprecht. Naast al het vuurwerk wat er afgestoken wordt, oliebollen die worden gegeten, en pannetjes die gelegd worden, maak je ook nog iets mee wat je totaal niet had zien aankomen. Dat je opeens tijdens dat gare huisfeestje iemand ondersteboven ziet hangen aan de plafondventilator terwijl die al draaiend met twee Romeinse kaarsen wat lichtbollen op iedereen af loopt te schieten.
    </div>

    <div class="alineakop">Oud & nieuw - de middag</div>
    <div class="alinea">
        Vrûger, toen noise-cancelling nog niet bestond en prullenbakken nog geen anti-vandalisme klep hadden rond oud & nieuw. De import van illegaal vuurwerk gecombineerd met het brein van 13-jarigen zorgt voor een soort tijdelijke semi-anarchistische staat van vijf dagen lang. Bewapend met een tas vol aan knalvuurwerk, genoeg om België mee te veroveren, hebben zij als taak om zo veel mogelijk dingen te vernielen. De politie is compleet machteloos, net als enige gedurfde vrijwilligers die het in hun bolle koppie van ze halen om er iets van te zeggen. Ikzelf ben niet zo debiel om tegen een 13-jarige puber, gewapend met een Cobra zes, te zeggen dat ie dat soort dingen misschien beter achterwege kan laten. Hoe vervelend je dit ook kan vinden, de enige oplossing is om dit gewoon te slikken. Gelukkig zijn ze voornamelijk in de middag te vinden, omdat ze in de avond gewoon met papa en mama mee moeten naar de buren om daar wat kinderchampagne te drinken; minderjarige sukkeltjes dat het zijn.
    </div>

    <div class="alineakop">Oud & nieuw - de avond</div>
    <div class="alinea">
        Om 20.00 uur sta je daar dan voor de deur van je mattie met een fles champagne onder je arm, klaar om helemaal naar de getver te gaan. Vroeger was je nog naïef en zei je dingen als: "Ik weet heus wel dat het oud & nieuw is hoor, maar deze avond ga ik écht niet zo veel drinken hoor, vorig jaar voelde ik mij zo ellendig op 1 januari.". Nu weet je wel beter. Dat soort uitspraken kun je best doen, maar dan moet je mij niet raar aankijken als je de dag erna alsnog met je brakke harses je gehele maaginhoud over de wc-bril loopt te draperen.
    </div>
    <div class="alinea">
        Anyways, oudejaarsavond met de boys, prachtig. Ikzelf doe met de groep vaak een of ander spel of activiteit waar we eventjes zoet mee zijn. Dit doen we om onszelf te vermaken, elkaar te roasten, maar voornamelijk zodat we niet zes uur lang aan het beerpongen zijn terwijl we op elkaar lopen te bitchen dat het de ander zijn schuld is dat je verloren hebt. Terwijl we lekker aan het ouwehoeren zijn, wordt er ondertussen flink wat alcohol geconsumeerd. Dat is nu eenmaal wat hoort bij oud & nieuw, sorry pap en mam. Het spel laten wij doorspelen tot een uur of 12 of 1, afhankelijk van of we nog zin hebben of bekwaam genoeg zijn om na de jaarwisseling door te gaan. Oh ja, bijna vergeten te vertellen, maar vergeet niet elk uur een koude oliebol met een halve koker poedersuiker te eten. Enorm lekker, wat een prachtige cultuur hebben we ook.
    </div>

    <div class="alineakop">Oud & nieuw - 00.00 uur</div>
    <div class="alinea">
        Bij deze wil ik als eerst de tip geven om alvast om kwart voor 12 de TV aan te zetten (bewaar deze tip voor volgend jaar ofzo). Gezien er 1895 zenders zijn waar een klok op te zien is, geeft een kwartier je genoeg tijd om met zijn allen te discussiëren welke het mooist is en het beste bijdraagt aan de sfeer. Dit bevordert het aftelmoment aanzienlijk. Nadat je met zijn allen schreeuwend hebt lopen aftellen, smijten jullie je half-plakkende glas champagne tegen elkaar om hem vervolgens in twee teugen leeg te zuipen, heerlijk. Daarna de jassen aan en lekker snel naar buiten toe om te kijken hoe anderen hun vakantiegeld of WW-uitkering in de lucht aan het schieten zijn. Zelf heb je natuurlijk geen vuurwerk, crisis enzo, maar het vuurwerk van anderen voldoet gelukkig ook. Voor je het weet ben je een half uur en acht champagneflessen verder, oftewel tijd om naar binnen te gaan. Hierna is het tijd om te bepalen wat het volgende punt op de agenda is; nog even doorzuipen binnenshuis, of de deur uit om bij een huisfeestje te partycrashen.
    </div>

    <div class="alineakop">Oud & nieuw - de nacht</div>
    <div class="alinea">
        Of je nu aan het partycrashen bent of om vier uur nog steeds aan het beerpongen bent maakt niet uit. Op de een of andere manier, althans zo werkt het bij mij, wordt de limiet van de biologische klok tijdens oudejaarsavond een paar uur verhoogd zodat je net wat meer energie hebt om langer door te gaan. Super tof is dat. Je lever wordt in ieder geval flink op de proef gesteld, en als je geluk hebt dan beland je gewoon lekker in je bed in plaats van in het ziekenhuis. Alhoewel ze daar vaak er wel voor zorgen dat je zonder kater wakker wordt, ook wel weer relaxt. Mits je niet aan het partycrashen bent en jij je nog bevindt bij het huis van je mattie, moet je maar hopen dat hij geen half 2 mannetje is en hij je dus niet op dat tijdstip eruit stuurt. Dat zou enorm zonde zijn. Probeert ie dat alsnog, zorg er dan als collectief voor dat ie zijn bek moet houden en lekker naar bed gaat terwijl jij en de rest zijn huis compleet overhoop halen tot een uur of zes. Waarschijnlijk is het dan ook een goed idee om al strompelend de weg naar huis te vinden. Deze nachtrust is enorm belangrijk om de komende vier weken de mensen om je heen de beste wensen te wensen, en om aan het eind van januari weer al je goede voornemens de prullenbak in te tyfen.
    </div>

    <div class="alineakop">Slotwoord</div>
    <div class="alinea">
        Dit is misschien een ander slotwoord dan jullie gewend zijn. Ik ga deze keer niet bovenstaand verhaal samenvatten of concluderen met nog meer onzin. Deze keer wil ik een korte terugblik doen op mijn jaar en een paar shout outs geven naar wat mensen. Ten allereerst shout out naar mijn huisgenoten die mij de inspiratie hebben gegeven om de pen op te pakken. Ik wist al langer dat ik schrijven wel leuk vond, maar ik had nooit echt een goede reden om woorden op papier te zetten, niet dat ik die nu wel heb, maar het voelt toch minder raar als je weet dat mensen je onzin daadwerkelijk ook lezen. Dit jaar heb ik dan ook zo'n 16.000 woorden aan onzin op papier gezet; hopelijk hebben jullie er minstens zo van genoten als ik.
    </div>
    <div class="alinea">
        Daarnaast wil ik mijn familie bedanken voor alle warme, leuke en gezellige momenten die ik met jullie elk jaar weer kan delen. Super schattig, ik weet het. Uiteraard ook een shout out naar mijn homies, zonder jullie verveel ik mij de tering in tijdens het weekend. Ik wilde bijna sorry zeggen voor alle keren dat ik een van jullie in de zeik neem, maar elke groep die ik hier benoem zou dat dan moeten verdienen, en daar ga ik niet aan beginnen, kom nou. Als laatste shout out naar mijn collega’s omdat het de uren op kantoor een stuk leuker maakt. Ik snap dat jullie wat haat en nijd richting mij hebben omdat ik jullie altijd sloop achter de tafelvoetbaltafel, maar dat moet je maar gewoon incasseren. Als laatste een cliché: Shout out naar iedereen die ik vergeten ben, bepaal zelf maar of je daar bij hoort of niet. Én shout out naar al mijn lezers natuurlijk, bijna vergeten.
    </div>
    <div class="alinea">
        Verder was mijn jaar, als je overkoepelend kijkt, niet heel bijzonder. Ik woon nog steeds op dezelfde plek, ik werk nog steeds bij hetzelfde bedrijf, en ik zie nog steeds dezelfde mensen, mij hoor je niet klagen! Oh ja, voor ik het vergeet, mocht je denken van: Wat lijkt het mij leuk als hij een keertje schrijft over eenhoorns en waterlelies; gooi het vooral in de ideeënbus. Misschien doe ik er helemaal niks mee omdat ik je gesuggereerde onderwerp drie keer niks vind, maar misschien ook niet, wie weet. Ik zal het verder hierbij laten, beste wensen allemaal, doe niet te gek, abonneer op mijn kanaal, en tot volgend jaar. Salut!
    </div>

   
</div>

    <div class="footerdate">
        01-01-2024
    </div>
</body>

</html>
