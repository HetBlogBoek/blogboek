<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
    <div class="content">
        <a class="header" href="./index.html">
            <h1>Het Blogboek</h1>
        </a>
        <div class="fontsizes">
            <button id="fontSmall">Klein</button>
            <button id="fontMedium">Middel</button>
            <button id="fontBig">Groot</button>
        </div>
        <script src="fontsize.js"></script>

        <div class="alinea">
            Op een willekeurige doordeweekse avond besloot ik om een lekker rondje te lopen. Ik word oud, ik weet het, maar het is gewoon heerlijk af en toe. Nadat ik mijn route in mijn hoofd gepland had, begon ik mijn heuse wandeltocht. Voordat ik bij de spoorwegovergang aankwam, die ik al in de verte kon zien, zag ik dat het licht begon te knipperen. Zodra de slagbomen begonnen te zakken, vond ik het heerlijk om te weten, dat zodra ik daar aan kom de slagbomen weer net voor mijn neus open zullen gaan. Het ontneemt ook meteen de onzekerheid of je überhaupt genaaid gaat worden of niet. De kans dat vlak na elkaar twee treinen langskomen is te gering daarvoor. Het zijn in ieder geval die kleine dingen in het leven waar ik soms vreugde uit haal, hoe gek dat ook mag klinken.
        </div>

        <div class="alinea">
            Excuses voor het afdwalen, het was vrij onnodig. Alhoewel dit op dezelfde avond gebeurde is het irrelevant voor waar dit verhaal écht over gaat. Bumper! Wellicht heb je al ingeschat dat dit de naam is van een hond. Echter is onze lieve Bumper niet zomaar een hond, hij is namelijk doof. Gezien Bumper niet mijn hond is en ik verder geen hondenrassen ken, zal ik hem maar gewoon summier beschrijven. Het is zo’n middelgrote hond, beetje fluffy maar niet enorm, wat steviger gebouwd, noem het volslank, en zijn haarkleur is lichtbruin. Neem dat laatste niet volledig van mij aan, want ik ben licht kleurenblind, maar dat terzijde.
        </div>

        <div class="alinea">
            Nadat ik voorbij de spoorwegovergang was geslenterd, keerde ik linksaf op een rustige maar brede weg. Zo’n weg die geheel over de lengte is geasfalteerd, je kent het wel. Al lopend langs de linkerberm zag ik schuin tegenover mij een man, met zijn hond, kijkend naar mij. We begroeten elkaar, waarna ik zie dat Bumper aandachtig naar mij tuurt, zoekend naar aandacht. Op dit moment zit hij niet aan de lijn. Niet vanwege zijn volslanke postuur, maar in de zin dat ie los loopt. Ondertussen komt er in mijn rug een grijze Volkswagen Polo aan, waarvan ik mooiere heb gezien. Precies op dat moment besluit Bumper om over te steken, of zal ik hem beter Stumper noemen, hah! Het baasje schreeuwt om zijn naam, die ik uiteraard vergeten ben, maar Bumper luistert niet. In die split seconde dacht ik elk moment, je gaat omdraaien, je gaat omdraaien, je gaat omdraaien, draai om! Je raadt het al, Bumper luistert niet, en op het moment dat ik zeker weet dat Bumper het voor zijn kiezen gaat krijgen, zag ik het recht voor mijn ogen gebeuren. De auto hoorde ik met piepende banden remmen, gevolgd door een doffe klap: Bam!. Ik dacht heel even dat Bumper bleef liggen; kreupel en kermend van de pijn. Gelukkig was de Polo nog enigszins op tijd begonnen met remmen. Bumper, de gekke daggoe die het is, rolde in één vloeiende beweging door. Het deed hem helemaal niks, de legend. Het baasje rende achter hem aan, maar Bumper maakte snel een halve ronde en rende vrolijk naar mij toe, alsof ie een paar seconden geleden niet een bijna doodervaring heeft gehad.
        </div>

        <div class="alinea">
            Ik aaide Bumper snel, nu had ik zijn aandacht nog. Ondertussen keek ik bij de Polo naar binnen, waar een jongeman in zat. Nu wil ik niet weer gaan generaliseren, maar soms ontkom je er gewoon niet aan. Er zat een gast in waarvan je redelijk goed kan inschatten hoe hij eruitziet; hij rijdt immers een Polo. Hij deed zijn raam open en bood onmiddellijk zijn excuses aan. Raar genoeg bood het baasje van Bumper zijn excuses ook aan, wat ik een aardig vreemde en onverwachte doch aangename interactie vond. Dit was het moment waarop ik leerde dat Bumper doof is. Op zich geen wonder dat hij niet reageert op zijn naam. Ik zou zeggen dat als je hond doof is, en je loopt langs een geasfalteerde 50 weg, dat het op zich wel verstandig is om hem aan de lijn te doen.
        </div>

        <div class="alinea">
            Nadat we alle drie, en Bumper, onze eigen weg weer vervolgden, zag ik weer voor mij hoe Bumper met zijn bekwijlde mondhoeken en pretoogjes naar mij toe huppelde na zijn kopduel met een auto. Wat een leven moet hij wel niet hebben; beetje wandelen, beetje eten, beetje aandacht krijgen van vreemde mensen, en ja, af en toe een bodycheck van een auto krijgen, maar dat hoort er ook bij. Ondanks zijn beperking, had ik de indruk dat Bumper er lekker warm bij zit. Ikzelf ben ook blij, want ik denk wel dat het beter is dan het scenario waarin Bumper compleet overrompeld wordt en het niet zou redden. Bumper denkt er waarschijnlijk niet over na, hij is daar waarschijnlijk niet capabel genoeg voor. Sowieso denk ik niet dat hij dat is, na het tafereel dat ik zojuist heb mogen aanschouwen. Alsnog zal het wel fijn zijn om een leven als dat van Bumper te hebben. We kunnen het in ieder geval allebei niet bij elkaar inschatten hoe het is. Soms kun je eenmaal niet naar de overkant om te kijken of het gras daar groener is. Niet dat ik denk dat het gras daar groener is, als het überhaupt al gras is, maar dat zeker weten zal nooit gebeuren.
        </div>
    </div>

    <div class="footerdate">
        02-04-2024
    </div>
</body>

</html>
