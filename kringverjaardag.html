<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="fontsizes">
        <button id="fontSmall">Klein</button>
        <button id="fontMedium">Middel</button>
        <button id="fontBig">Groot</button>
    </div>
    <script src="fontsize.js"></script>
    <div class="alineakop">Introductie</div>
    <div class="alinea">
        Na een lange nacht met een flinke dosis gebrek aan slaap, spits jij je oren wanneer het geroezemoes op de overloop jou weet te bereiken. Het enthousiasme stijgt aanzienlijk. Terwijl de rest aanstalten maakt om al zingend binnen te komen, besluit je om nog even te doen alsof je slaapt en dit allemaal niet zag aankomen. De deur zwiept open, en er wordt hard gezongen en geslagen op verscheidene instrumenten die bestaan uit twee stukken hout. Je wrijft extra overdreven door je ogen heen, je wilt je ouders natuurlijk zo goed mogelijk overtuigen dat je zojuist bent ontwaakt uit een diepe slaap, terwijl ook zij weten dat dat niet zo is. Desalniettemin is er één zekerheid; het krijgen van cadeautjes. Als kind is de waarde van een cadeau bepaald door de omvang van het pakket. Hoe groter hoe beter. Blijkbaar is het op die leeftijd lastig te bevatten dat een klein cadeau ook van waarde kan zijn. Het uitpakken van een groot cadeau is minstens zo leuk als het spelen met een cadeau wat relatief klein is. Echter ga ik in deze blog niet filosoferen over de impact van cadeaus op kinderen. De verjaardag van een kind is namelijk veel meer dan dat. Alhoewel de jarige goed in het zonnetje wordt gezet, heeft het vieren hiervan veel meer doeleinden dan alleen het vieren van een extra rondje rond de zon.
    </div>

    <div class="alineakop">De ochtend</div>
    <div class="alinea">
        Hierboven heb ik natuurlijk al wat neergezet hoe een ochtend eruitziet voor een kind dat op zijn zesde levensjaar in de vroege ochtend wordt gewekt door zijn familie. Na het uitpakken van alle cadeaus, waarvan je hopelijk hebt gekregen wat je wilde, dwingt je moeder je om je fatsoenlijk aan te kleden in die broek die je zeer a-relaxed vindt zitten. Eenmaal beneden gaat het feestje voorlopig verder met het gezin. Een van de volgende elementen die goed de kwaliteit van de dag weergeeft, is natuurlijk de taart. Voor een 6-jarige is het van belang dat de taart een persoonlijk tintje heeft. Stel je voor dat de jarige erg fan is van Sesamstraat, hoe dik is het dan om een artistieke foto van je favoriete vogel Pino op je taart te hebben? Nu alleen nog zes kaarsen in één adem uitblazen en je mag nog een wens doen ook! De dag begint in ieder geval goed, je bloedvaten slippen bijna dicht door de overmatige inname van suiker, en je hebt nu al meer aandacht gekregen dan Voetbal Inside wanneer ze weer eens een racistische opmerking op live televisie eruit geflatst hebben.
    </div>

    <div class="alineakop">Het onthaal</div>
    <div class="alinea">
        Vorige week ging het kinderfeestje zwaar dik. Het combineren van bowlen en zwemmen mocht dan wel prijzig zijn voor je ouders, maar gezien je toch geen besef van geld hebt, kan dat je ook weinig schelen. Je had een top tijd! Op school hebben je klasgenoten het er een week over gehad. Ik wil niet zeggen dat je nu de coolste van de klas bent, maar wat scheelt het weinig zeg. Echter is het kinderfeestje nu geschiedenis, wat betekent dat er nog één ding overblijft: Het grotemensenfeest. Zowel je familie als je kennissen komen bij elkaar om jouw verjaardag te vieren. Althans, voor jou voelt het zo, de volwassenen komen eigenlijk gewoon bij elkaar om te genieten van elkaars onzin en wat biertjes enzo. Ongeacht dat, doen ze wel allemaal hun best om jou flink te verblijden met cadeaus. Stel je bent een oom zonder kinderen die net wat te veel geld overheeft omdat je vijf jaar geleden gestopt bent met het dagelijks consumeren van een pak shag, dan kan ik kan genoeg dingen bedenken wat je met dat overtollige geld kan doen. Die lijst bleek helaas al snel enorm kaal te worden toen ik ze ging afstrepen op of ze schadelijk zijn voor je mentale of fysieke gezondheid. Wat je in ieder geval kan doen, is een prachtig cadeau kopen voor je neefje! Nu vraag jij jezelf waarschijnlijk af waarom dit zo relevant is voor het verhaal. Nou, je weet dat ze zeggen dat liefde niet te koop is enzo. Klinkklare onzin zeg ik je. Als jij het dikste Hot Wheels circuit inclusief acht auto's voor dat menneke koopt, dan wed maar dat hij dat in zijn brein gegrift heeft, en dat hij je voor altijd zal herinneren als “die coole oom”.
    </div>
    <div class="alinea">
        Het enige wat tegenover al die prachtige cadeaus staat, is dat je het middelpunt van aandacht bent voor een bepaalde tijd. Ze gaan massaal voor je zingen, en terwijl jij je geen houding weet te geven tijdens, ga je maar als een debiel buiten de maat lopen meeklappen als een jostiband sollicitant. Gelukkig is dit maar slechts een klein moment van schaamte en ongemakkelijkheid. Natuurlijk weet je ook dat er wel iets tegenover al die cadeaus moet staan. Hierna is het ook gewoon lekker spelen met de kids uit de hood en dat rare neefje dat de helft van de tijd met één vinger drie kootjes diep in zijn neus zit. Ondertussen doen de volwassenen wat volwassenen doen.
    </div>

    <div class="alineakop">De kring</div>
    <div class="alinea">
        Ik vermoed dat de kringverjaardag hét aspect uit de Nederlandse cultuur is waarop niet-Nederlandse het meest spugen. Ergens kan ik wel begrijpen waarom dit zo is. Je kiest een plek uit in de kring en hebt heel de middag aanspraak met circa vier personen. Daarnaast is de tafel gevuld met de meest vlakke hapjes. Denk aan kaasjes met een Nederlands vlaggetje erin, schijfjes ongeschilde komkommer, en een bakje paprika chips én naturel, het zou natuurlijk schandalig zijn als er geen chips is voor de mensen die niet van paprika houden. Ga nu maar eens aan een niet-Nederlander verkopen waarom wij een verjaardag op deze manier vieren, en waarom iedereen hier content mee is. Alhoewel ik het eens ben met dat er best een verandering in de aanpak mag komen, moet je een verjaardag zeker niet onderschatten. Het is vanzelfsprekend dat ik een poging zal wagen om uit te leggen waarom.
    </div>
    <div class="alinea">
        Voorheen besproken eenzame oom zijnde is het uiteraard zo dat je niet alleen naar de verjaardag komt om je neefje te spekken. Naast dat doe je dat ook om je familieleden weer even te spreken. Al snel kom je erachter dat zij, die wel kinderen hebben, voornamelijk bezig zijn met praten over hoe vervelend die snotjong wel niet zijn af en toe. Het is een flinke sessie geworden met verhalen waaraan jij je niet kan relateren. Plots besef je dat zo’n verjaardag niet voor het kind is, maar voor de volwassenen. De kinderen vermaken zichzelf met elkaar, en zouden in principe wel rond kunnen komen met twee volwassenen die aan het oppassen zijn. Tijdens een verjaardag zijn er genoeg mensen die deze functie kunnen vervullen. Dit betekent dat de verhouding tussen oppastijd en aanwezige oppassers zeer voordelig is voor de laatstgenoemde groep. Eindelijk hebben ze rust in hun hoofd, kunnen ze weer wat biertjes drinken, klagen over kinderen, onzin verkopen, en ongestoord paprika of naturel chips eten zonder lastig gevallen te worden door een kind wat jankt omdat ie op z’n bek is gegaan tijdens het kruipen, voor hoeverre dat mogelijk is.
    </div>

    <div class="alineakop">Slot</div>
    <div class="alinea">
        De oplettende lezer is het misschien opgevallen dat alle bovengenoemde positieve punten totaal niet afhankelijk zijn van het hebben van een kringverjaardag, en daar heb je volkomen gelijk in. De kring wekt slechts de illusie dat het een vorm van verbinding verwezenlijkt omdat deze gemakkelijk te observeren is. Wat hier belangrijk is, is om te kijken naar waar de kring vandaan komt, en dat is natuurlijk al beantwoord. De kring is een invulling van iemand die jarig is, of net wat je wilt vieren. Als je dan toch iets wilt vieren met een groep die elke leeftijdscategorie aantikt; laat die kring achterwege en pomp een paar bartafels neer ofzo. Ikzelf merk altijd dat je bij bartafels iets meer aanspraak hebt dan met alleen je buren. Dit pakt natuurlijk positief uit voor de sfeer. Er wordt misschien iets minder geklaagd over jankende kinderen, maar meer over irrelevante dingen zoals wat de perfecte temperatuur is voor een koud pilsje. Daarnaast kun je hapjes die nul moeite kosten om te maken ook vervangen door wat lekkernijen waar je wel wat voor moet doen. Als je geen zin hebt om een paar lekkere hapjes te maken, koop dan een paar makkelijke dingen bij de Hema ofzo. Ik kan je natuurlijk nog veel meer dingen geven over hoe jij je feestje moet inrichten. Als jij gelukkig wordt van een kringverjaardag, moet je dat lekker doen. Als je denkt dat zo'n feestje wel degelijk verbeterd kan worden, doe er wat aan! De laatste keer dat ik een kringverjaardag bijwoonde, was nou niet echt zo'n ervaring waarvan ik denk: Potverdriedubbeltjes, dat was me een feestje zeg, had ik dat maar elke week! Volgens mij heb ik mijn punt wel duidelijk gemaakt. Doe lekker wat je wilt, zelfs als je een zwaar ondermaats verjaardagsfeestje wilt gooien. Verwacht in ieder geval niet dat je het goed gaat doen bij je leeftijdsgenoten die je uitnodigt.
    </div>
</div>

    <div class="footerdate">
        28-11-2023
    </div>
</body>

</html>
