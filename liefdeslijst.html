<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
    <div class="content">
        <a class="header" href="./index.html">
            <h1>Het Blogboek</h1>
        </a>
        <div class="fontsizes">
            <button id="fontSmall">Klein</button>
            <button id="fontMedium">Middel</button>
            <button id="fontBig">Groot</button>
        </div>
        <script src="fontsize.js"></script>

        <div class="alineakop">Introductie</div>
        <div class="alinea">
            Ik moet iets bekennen, en dat vind ik eigenlijk niet zo fijn. Het komt namelijk weleens voor dat ik op Instagram naar reels toe ga en daar lekker ga scrollen om domme content tot me te nemen. Korte filmpjes, weinig inhoud, wel vermakelijk. Het voelt een beetje alsof ik een beetje die persoon geworden ben waar ik regelmatig mijn frustraties over uit. Soms kom ik ook van die onzin tegen met van die quotes die je gewoon op een tegel kan zetten. Laatst kwam ik weer een pareltje tegen hoor. Bij deze alvast sorry voor de mensen die geen Engels kunnen, maar de quote ging als volgt: “If you would make a list about the persons you would love the most, how long would it take for you to name yourself?”. Wat een beauty he, holy shit. Mocht je oprecht geen Engels kunnen, dan kopieer en plak je die zin maar in een vertaler, het is voor de rest van de blog namelijk van belang om te weten wat hier staat.
        </div>

        <div class="alineakop">De rant</div>
        <div class="alinea">
            Besef dat je constant de drang voelt om van tekstuele berichten die je aan het denken moeten zetten om te zetten naar een filmpje. Het mooie is dat het gewoon in een sportschool werd opgenomen. Meid zat midden in een lateral pulldown workout, werd op haar schouder getikt, gooit daarna deze quote de wereld in, om vervolgens weer verder te gaan met haar setje alsof er niks gebeurd is. Ik vind het al frappant dat je zoiets wilt delen, en dan wil je daarnaast jezelf ook nog eens profileren als een fit persoon die lekker van gymmen en tegelteksten houdt. Schiet me lek. De constante schreeuw om aandacht op platformen kan ik met mijn hoofd niet bij. Wat is er mis met je leven te delen met simpelweg vrienden en familie, in plaats van dat heel de wereld kan zien hoe goed je kont wordt geaccentueerd in een overpriced legging omdat er een embleempje op staat? Misschien word ik oud, en kan ik zelf niet begrijpen waarom een individu überhaupt de behoefte voelt om te zien hoe bijvoorbeeld een of andere geprivilegieerde gast zijn havermout met krenten aan het bereiden is in de ochtend. En ja, het filmpje met de desbetreffende quote is ook bij mij voorbij gekomen, dus blijkbaar denkt het algoritme dat ik dit soort onzin wil zien. Mits het algoritme dit heeft gedaan omdat het weet dat het mooi blogvoer is voor mij, is er niks aan de hand. Echter betwijfel ik ten zeerste dat dit het uitgangspunt was.
        </div>

        <div class="alinea">
            Naast het gehele "kijk mij in de sportschool!" verhaal, vraag ik mij ook af wat de meerwaarde is van het delen van deze quote. Wil je mensen aansporen om meer zelfliefde te creëren? Is dit dan vanuit een altruïstisch oogpunt, of ben je gewoon op zoek naar meer views? Ik gok het laatste, want als er iets is waar influencers lekker op gaan, dan is het aandacht krijgen en daarmee ook nog eens geld verdienen. Twee vliegen in één klap, pats boem!
        </div>

        <div class="alineakop">De visie</div>
        <div class="alinea">
            Nu is het lastig om te bepalen waar ik mezelf op de lijst van geliefden zou zetten, al helemaal na het zien van de quote. Hij heeft sowieso mijn lijst beïnvloed. Als deze quote mij onbekend was, dan had ik mijzelf waarschijnlijk helemaal niet op de lijst gezet. Niet omdat ik niet van mezelf hou, maar meer omdat ik “maak een lijstje van personen van wie je het meeste houdt” zou interpreteren als een lijst van anderen, zonder mezelf meegerekend. Wellicht interpreteren anderen het niet op die manier, en rekenen zij zichzelf wel snel mee. Daar zou dan al een onderscheid gemaakt kunnen worden tussen personen. Eenmaal na het lezen van de quote ga je in ieder geval niet meer nadenken over óf je jezelf op de lijst gaat zetten, maar waar.
        </div>

        <div class="alinea">
            Stel je zet jezelf steevast op nummer één. Boven je partner, je familie, je beste vriend(in), alles. Ergens kun je stellen dat het een teken van narcisme is, maar al snel besef ik mij dat dat helemaal niet zo hoeft te zijn. Dat je van jezelf houdt, betekent niet dat zelfliefde ontstaat vanuit een gevoel van superioriteit ten opzichte van anderen. Als dat zo zou zijn dan zou heel je ranking gebaseerd moeten zijn op de inschatting van de bekwaamheid of het uiterlijk van anderen. Als we verder kijken kun je stellen dat je eerst van jezelf moet houden voordat je van anderen kan houden. Echter is houden van, simpelweg, houden van. Als we kijken naar gradatie van het houden van, kan het best voorkomen dat je meer van iemand anders houdt dan van jezelf. Je houdt immers nog steeds van jezelf, maar misschien heb je gewoon meer liefde voor je konijn. Zolang het een lijst betreft met personen van wie je houdt, en er geen volgordelijkheid aangehouden wordt, maakt het sowieso allemaal geen reet uit. Echter luidt de vraag wel wanneer jij aan jezelf denkt om je toe te voegen, wat mijns inziens een lichte volgorde in de lijst suggereert.
        </div>

        <div class="alinea">
            Dat gezegd hebbende kun je dus stellen dat het houden van jezelf wellicht niet zo aanwezig is als je eerst 20 andere personen benoemt. Misschien hou je meer van jezelf als je ook veel van anderen houdt. Als gelukkig zijn in contrast staat met het aantal personen dat jij lief hebt, dan kun jij ook van jezelf houden omdat je een gelukkig persoon bent. Toch is houden van jezelf een vreemd concept. Hoe kun je van jezelf houden als de persoonlijkheid van wie je houdt dezelfde persoonlijkheid is die dat bepaalt? Toch denk ik niet dat het een gegeven is dat een persoonlijkheid houdt van diezelfde persoonlijkheid. Opposites attract enzo. Misschien verschilt het gewoon per persoon, wat houden van jezelf is. Ik denk in ieder geval niet dat de quote je aan het denken probeert te zetten om die vraag te beantwoorden. Het beoogt een stuk zelfbewustzijn te creëren, namelijk dat je jezelf niet zomaar moet wegcijferen. Het laat je misschien ook beseffen dat zolang jij van anderen kunt houden, anderen ook van jou kunnen houden.
        </div>

        <div class="alineakop">Slot</div>
        <div class="alinea">
            Mooi he, zo’n semi interessante quote. Gezien het platform waar ik het tegen ben gekomen, met alles eromheen, had ik mijn vooroordeel al getrokken. Heel dat papiertje in elkaar duwen tot een bal, en dan deponeren in de prullenbak. Juist dat doet mij denken; wat als deze quote van een filosoof of geleerde kwam, had ik er dan anders naar gekeken en meer tijd genomen om tot een antwoord te komen? Wellicht had ik dat ook gedaan als deze quote niet in de vorm van een filmpje in de sportschool zoekende naar aandacht kwam. Echter zegt dat uiteindelijk niets over de quote, die heeft mij namelijk nog steeds aan het denken gezet. Nu moet ik wel zeggen dat ik erover ben gaan nadenken omdat ik er een blog over kon schrijven. Net zoals de doelgroep die leidend was in mijn blog over aandacht, zou menig kijker hier ook gemiddeld twee seconden over nadenken, om vervolgens door te gaan naar nieuwe content. Het doet me denken aan die theelabels van een bepaald merk, waar ook altijd zo’n quote op staat zoals: “Wat zou je laatste avondmaal zijn?”. Ook daar verdwijn je een paar seconden in gedachten, om vervolgens die theezak, inclusief label, weg te smijten in de prullenbak. Eindstand heb ik helemaal geen zin om jullie een of andere matige visie van mij voor te kauwen. Ik wil gewoon lekker dom schrijven over dingen, want dat vind ik leuk. Deze keer zag ik een mooie kans om lekker te ranten over sociale media en influencers, terwijl ik ook een beetje kon filosoferen over het leven, mooi man.
        </div>
    </div>

    <div class="footerdate">
        27-05-2024
    </div>
</body>

</html>
