<!doctype html>
<html lang="en">

<head>
    <script async src="https://www.googletagmanager.com/gtag/js?id=G-B44P3WYJZ2"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-B44P3WYJZ2');
    </script>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="alinea">
        Even terugblikken; rond welk jaar werd Whatsapp een beetje populair? In Nederland, misschien 2009? Natuurlijk heb ik even de moeite genomen om te Googlen, want zo ben ik. Blijkbaar is het echt definitief doorgebroken sinds 2011. Waar het eerst begon als een simpele chatfunctie, is het dat nog steeds. Er zijn wel wat kleine features bijgekomen door de jaren heen, waarvan de een nog nuttelozer is dan de ander. Van tevoren had ik geen idee tot wat Whatsapp zou uitbloeien. Daarmee bedoel ik niet qua features, maar meer het gebruik ervan, en dan gezien vanuit een sociologisch oogpunt, of hoe je dat ook mag noemen. Het meest interessante daaraan vind ik toch wel de groepsapps. Door de jaren heen heb ik zo veel terugkomende patronen gezien dat ik er wel iets over moet schrijven. Ten eerste zal ik een algemene beschrijving geven over groepschats, daarna neem ik jullie mee in een mooie tour langs de verschillende groepen. Ik ben benieuwd of je er een paar herkent.
    </div>

    <div class="alineakop">Algemeen</div>
    <div class="alinea">
        De groepschat is al vanaf het begin een dingetje op Whatsapp. Op zich ook niet gek gezien het best wel een primaire functie is van een doorsnee chatdienst. Als je mij zou vertellen dat je in geen enkele groepschat zit, dan ben je of keihard aan het liegen, of je hebt geen Whatsapp. Of de reden bij het laatste nou ouderdom of een gebrek aan drang van digitale sociale binding met je leeftijdsgenoten is, boeit verder niet, want de groepschat is voor iedereen gemaakt. En dan bedoel ik ook echt iedereen. Denk bijvoorbeeld aan collega’s binnen een bedrijf, de lokale 80+ bridgeclub, of het 18e herenteam die een groepschat met de naam “3e helft ein zwei zaufen!” heeft. Het aantal variaties loopt in ieder geval flink uiteen. Vanuit daar kunnen we dus lekker categoriseren, en gaan we er een paar even onder de loep nemen in de komende secties.
    </div>

    <div class="alineakop">Standaard vriendengroep</div>
    <div class="alinea">
        Wat wil je nog meer dan dat je vrienden je 24/7 kunnen spammen met voornamelijk bullshit. Natuurlijk doe je hier zelf ook aan mee, want laten we eerlijk zijn, soms verveel je jezelf gewoon. In dat geval is het gewoon fijn dat je met de huidige technologie je vrienden binnen handbereik hebt. Naast alle slappe klets die verkocht wordt, dient de groepsapp er natuurlijk ook voor om spontane of lange termijn afspraken te maken. Vaak is het dan zo dat je één zo’n drerrie hebt die de app weer niet leest, om vervolgens vijf dagen later te vragen wanneer de chillings nou plaatsvindt. Als de groepsapp regelmatig wordt volgespamd met van die kut stickers, kan ik begrijpen dat je stopt met lezen. Echter heb je ook altijd die persoon die de app sowieso niet leest, al zijn het maar twee berichten.
    </div>
    <div class="alinea">
        Verder worden hier ook stickers gestuurd van elkaar. Gaande de tijd wordt deze collectie alsmaar groter. Geef het hooguit een maand voordat je weer maximaal mongoloïde op een foto staat waarvan iemand gelijk een stickertje maakt. Stick er in zou ik zeggen. Hoe negatief ik nu ook klink, ook ik ben stickers leren waarderen door de tijd heen. Ik vind het gewoon zonde als mensen voor 80% in stickers communiceren. Heb je dan ook geen greintje originaliteit in dat karakter van je om zelf iets leuks te verzinnen?
    </div>
    <div class="alinea">
        Ohja, nu blijkt ook, ben ik achter gekomen, dat in groepsapps ouwehoeren met je vrienden voornamelijk een mannelijk ding is. Nu zullen er vast wel groepen vriendinnen zijn die dit wel doen, maar na mijn kleinschalig mondelinge onderzoek met de vrouwen die ik ken (2 stuks), lijkt het wel echt een dingetje te zijn. Uiteraard boeit het verder niks, maar ik vond het wel opmerkelijk dat groepen jongens het medium ook gebruiken voor onzin, terwijl vrouwen het louter zakelijk houden. Oh, generaliseer ik weer? Boze brieven sturen mag nog steeds. Ik zal ooit mijn mailadres op dit domein toevoegen zodat je mij kan lastigvallen op een inbox die ik eens per kwartaal bekijk.
    </div>

    <div class="alineakop">Familiegroep</div>
    <div class="alinea">
        Wat is irritanter, je vader die bitmoji’s van zichzelf heeft en vanuit daar stickers heeft gemaakt en die te pas en te onpas stuurt, of je moeder die, met één duim, een typesnelheid heeft van vijf woorden per uur? Ik durf er zelf geen antwoord op te geven, mijn ouders lezen mijn blog tegenwoordig ook. Eerlijk is eerlijk, de familiegroep is handig en vaak kort door de bocht. Geen poespas, gewoon lekker direct. Uit het niets kan je vader bijvoorbeeld sturen dat ie van de trap is gevallen en met drie gebroken ribben in het ziekenhuis ligt. Vervolgens appt ie er doodleuk overheen met het bericht dat er een nieuw Italiaans restaurant in het dorp is waarvan de tagliatelle frutti di mare zeer appetijtelijk is. Er is slechts één gerecht nodig om een restaurant de hemel in te prijzen.
    </div>
    <div class="alinea">
        In deze groep is de kloof tussen jong en oud nogal opmerkelijk. Jongeren zijn snel op de telefoon, benen beter bij met de vlotte digitalisering, en kunnen, als belangrijkst, de emotie achter de berichten iets beter plaatsen. Het is je vast weleens voorgekomen dat je een sarcastische opmerking plaatst, en je ouders totaal niet doorhebben dat het sarcastisch was. Moet je opeens gaan uitleggen dat die bijdehante opmerking niet serieus bedoeld was, en je dus niet echt van plan bent om je leven opnieuw te beginnen in Noord-Korea.
    </div>

    <div class="alineakop">Werkgroepen</div>
    <div class="alinea">
        Wellicht beter onder te verdelen in twee groepen, namelijk eentje met de manager, en eentje zonder. Je kunt wel raden hoe het taalgebruik en de onderwerpen verschillen. In de ene groep staan formaliteit, communicatie, en zakelijke onderwerpen centraal, waarbij alleen de manager hier en daar een grapje mag en durft te maken, terwijl in de andere groep het er lekker informeel en recht door zee aan toe gaat. Gelukkig heeft iedereen wel het besef om in de andere app niet te gaan roddelen over de manager. Misschien zou je dat doen als die echt een eikel van een vent is, maar ikzelf heb daar geen ervaring mee. Mocht een van mijn managers dit ooit lezen, ik hoop dat het goed met jullie gaat! Iedereen die dit nu leest denkt waarschijnlijk dat ik er een slaatje probeer uit te slaan met deze opmerking. Ik doe verder geen uitspraken over de correctheid daarvan.
    </div>
    <div class="alinea">
        In de managerloze groepsapp worden de stickers gestuurd die net een tikkeltje te ver gaan. Gare foto’s van iemand, humoristische plaatjes die eigenlijk niet kunnen, en wellicht een vleugje aan seksueel getinte stickers die in de mix worden gegooid. Eigenlijk staat deze app niet heel ver af dan die van een vriendengroep. Dat heeft ook te maken met of je collega’s rond dezelfde leeftijd zitten en hoe goed je het met ze kan vinden. Er staan in ieder geval twee dingen centraal:
        <ul>
            <li>Zeuren over werk.</li>
            <li>Inside jokes maken die alleen jij en je collega’s begrijpen, en dat is zeker niet sub-optimel. Deze joke
                lijkt alleen willekeurig als je géén collega van me bent. :)
            </li>
        </ul>
    </div>

    <div class="alineakop">Die ene groep met mensen die je eens in het jaar ziet</div>
    <div class="alinea">
        “Binnenkort chillen?”. Wat blijkt? Iedereen bij! Ook jij had niet verwacht dat het animo zo lekker hoog zou liggen bij het stellen van deze vraag na vijf maanden radiostilte, maar fijn dat het toch wel zo is. Helaas was je een klein detail vergeten; iedereen moet kunnen. Snel flans je een datumprikker in elkaar die tot ergens in 2028 loopt. Aanvankelijk dacht je nog dat het overdreven was, maar als ervaringsdeskundige weet je wel beter. Voordat iedereen de datumprikker heeft ingevuld, liggen de eerste paar data alweer in het verleden, schiet lekker op! Na wat meer aandringen in de app is dan eindelijk het moment dat iedereen het heeft ingevuld. Met geluk is er een datum waarop iedereen kan. Met kunnen bedoel ik dan 60% op “ja” en 40% op “misschien”. Die laatste mensen moeten hun agenda maar eens even op orde krijgen en wat knopen doorhakken, misschien komen ze dan nog ergens in het leven. Tussen het moment van een datum prikken en de meetup, gaat de app weer lekker op radiostilte. Na de meetup begint het riedeltje weer opnieuw, prachtig. Eén ding is zeker, in deze app weet je in ieder geval zeker wat je ervan kan verwachten.
    </div>


    <div class="alineakop">Willekeur</div>
    <div class="alinea">
        Hierbij een kleine opsomming van groepschats die ik kort en bondig zal toelichten:
        <ul>
            <li>Die groepschat met een hoop kennissen waarin louter felicitaties worden gedaan.</li>
            <li>Die grimmige app waarin foto’s en video’s worden gestuurd waardoor je meteen op de zwarte lijst van de AIVD staat.</li>
            <li>Cadeau voor [naam] ter gelegenheid van [reden]. De discussie over het cadeau lkan nogal verschillen; soms lang, soms kort. Tikkies volgens naderhand of persoonlijk, of in deze groep. Is er binnen een week niet betaald, ontvang je de tikkie zeer waarschijnlijk alsnog persoonlijk.</li>
            <li>Projectgroep. Of haat en nijd, of gezelligheid naast het harde werken.</li>
        </ul>
    </div>

    <div class="alineakop">Slot</div>
    <div class="alinea">
        Tja, wat moet ik ervan zeggen. Er zijn zoveel groepen die weinig toegevoegde waarde hebben dat ik soms denk, ik ga ze allemaal verwijderen. Dan bedenk ik al snel dat het best veel werk is voor iets wat mij best weinig oplevert. Tevens is het altijd handig om verstuurde berichten nog in groepen opgeslagen te hebben. Stel je voor dat je zo’n malloot hebt die je later nog een keer wil exposen omdat diegene zichzelf flink voor lul heeft gezet in een groepsapp vijf jaar geleden. Het is fijn om dan nog een paar screenshots te kunnen maken voor chantage en dergelijke doeleinden. Eerlijk gezegd weet ik verder niet zo goed wat ik nog wil toevoegen aan deze blog. Ergens denk ik dat er nog genoeg is om over te praten, maar al snel vraag ik mij af wat de toegevoegde waarde is als ik oud nieuws niet eens op een leuke manier kan brengen. Misschien is het beter om het gewoon hierbij te laten. Verder hoop ik dat mijn betere groepen blijven floreren. Dit zijn, eerlijk waar, de groepen met mijn vrienden. Ik weet niet waarom, maar ik vind het heerlijk om soms een kleine pauze in te lassen om te discussiëren met de boys over of pindakaas zoet of hartig, idem dito voor zoete aardappel. Soms ben je zo druk met leven dat je af en toe wel wat simpele afleiding kunt gebruiken. Vandaar dat ik deze slappe onzin ook op papier zet, op die manier hoop ik jullie dat ook te gunnen.
    </div>

</div>


<div class="footerdate">
    21-08-2023
</div>
</body>

</html>
