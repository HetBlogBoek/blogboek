<!doctype html>
<html lang="en">

<head>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="fontsizes">
        <button id="fontSmall">Klein</button>
        <button id="fontMedium">Middel</button>
        <button id="fontBig">Groot</button>
    </div>
    <script src="fontsize.js"></script>
    <div class="alinea">
        Ik kijk uit over de met sneeuw bedekte wegen. Daar waar ik vroeger een sterke herinnering had aan wagens vol met strooizout die ons felbegeerde wegdek ontdeden van gladheid, lijkt het nu slechts een schim in mijn herinnering. Misschien is het wel mijn eigen brein wat trucjes speelt. Vroeger had ik een hekel aan die wagens, ze haalden immers weg waar wij als kinderen elke winter naar uit keken, en nu ik ouder ben, lijkt het wel andersom. Alhoewel ik geniet van de witte bomen, waar de gerijpte sneeuw als een artistieke ijspegel zich onwillekeurig een weg baant, kan ik mij als praktisch ingesteld mens moeilijk voorstellen hoe ik van A naar B moet in deze koude hel. Ik kijk uit mijn raam en hoor een automobilist nog langer toeteren dan een eenzame muzikant bij een uitvaart. De auto voor hem nam wegens de weersomstandigheden een vertraagd tempo aan, waardoor het leek alsof hij door rood was gereden. Het gejoel van de andere automobilisten vond ik te triest voor woorden. Ik heb geen goede voornemens gedaan, maar soms raak ik teleurgesteld in het onbegrip en ongeduld van de medemens. Het voelt bijna alsof ik zo oud word dat ik elk gevoel van nuance en inlevingsvermogen aan het verliezen ben. Tijdens die gedachte zie ik kinderen voorbij komen, deze keer niet op een fatbike. Ze zijn net zo voorbereid op de sneeuw als een ridder is voor zijn eerste toernooi. Ik heb medelijden met ze, waarschijnlijk hebben ze geen idee van hoe kort de duur is van dit plezier.
    </div>
    <div class="alinea">
        Mijn herinneringen als kind met tijden van sneeuw zijn fantastisch. Of het nu om het bouwen gaat van sneeuwpoppen of het houden van een eindeloos potje sneeuwballengevecht, de herinneringen lijken niet op te raken. Met die insteek besluit ik om een rondje te maken, te waggelen door de buurt om dit zeldzaam weer tot mij te nemen. Bij de eerste stap naar buiten op mijn nog droge schoenen, lijk ik het evenwicht al te verliezen en bijna op mijn gezicht te gaan. Ik ben vergeten hoe ik op sneeuw moet lopen. Als een pinguïn, voorzichtig maar gedurft, loop ik verder en hoor ik bij elke stap de vers neergelegde sneeuw onder mijn zool al knisperend op elkaar gedrukt worden. Terwijl ik aan het lopen ben zie ik bij de randen van de straat nog zwartgeblakerd oud vuurwerk, al 3 dagen creperend in de kou, wachten tot de wijkaltruïst ze opruimt. In de speeltuin zie ik een aantal kinderen ruzie maken over wat de grootte moet zijn van de onderste bal van de sneeuwpop, de ouders aan de zijkant wanhopig op zoek naar de overgebleven wortel van Sinterklaasavond die als neus kan fungeren. Door de sneeuw lijkt het weer minder koud. Ik heb geen behoefte aan meer bescherming tegen de kou dan mijn winterjas. De gevoelstemperatuur staat niet in contrast met wat ik waarneem, waardoor ik twijfel of dit niet gewoon een psychologisch trucje is of dat het een gebrek aan wind is waardoor ik het niet koud heb.
    </div>
    <div class="alinea">
        Eén kind begint met huilen. Volgens haar is de sneeuwbal groot genoeg voor de basis van de sneeuwpop, en is het tijd om aan de voortgang te werken. Gezien de groep tegen haar idee is, werd het te confronterend en is ze al huilend naar haar moeder toe gerend. Het verbaasde me dat ze niet gevallen is. Nadat ze binnen is werp ik een oog op de groep kinderen, die allen om een veel te grote sneeuwbal heen koekeloeren. Het is vier uur ‘s middags, veel te laat om deze gigantische sneeuwpop nog te verwezenlijken. Straks is het donker en is elk kind gedwongen om binnen te zitten met een lauw kommetje snert in hun handen. Ik moet denken aan het meisje. Alhoewel ze allemaal de dupe zijn van hun onafgemaakte project, was zij de enige die verder vooruit durfde te kijken. Zij was de enige die doorhad dat het afmaken van de sneeuwpop een tijdslimiet heeft, hoe vervelend dat ook kan zijn.
    </div>
    <div class="alinea">
        Na de volgende straat keer ik nog een keer links om mijn eigen voordeur weer in het vizier te nemen. Het is net weer rustig begonnen met sneeuwen, maar ik betwijfel of het genoeg is om een vers laagje aan te brengen voor meer sneeuwpret. Met mijn verstijfde vingers pak ik mijn sleutels uit mijn zak, en na lichte inspanning om het slot om te draaien, treed ik mijn warme woning weer binnen. Ik doe mijn schoenen uit bij de deur en leg mijn winterjas over de verwarming heen. Niet omdat ik straks nog een rondje ga lopen, maar omdat mijn ouders dat vroeger ook altijd deden voor mij. Plots hoor ik weer een automobilist toeteren, precies om dezelfde reden als voorheen. Ik vraag me af of hij, eenmaal thuis, gaat reflecteren op zijn gedrag als deelnemer in het verkeer bij bijzondere omstandigheden. Ik vraag me af of de sneeuw de volgende dag nog steeds knisperend onder mijn zool ten onder zal gaan, maar ik betwijfel het. Ook  vraag ik mij af of de kinderen hun sneeuwpop kunnen voltooien, maar ook dat betwijfel ik. Hopelijk kunnen zij wel reflecteren en het meisje die zich kwetsbaar, maar met passie en een realistisch vermogen zich openstelde, vergeven en hun eigen fouten toekennen. Als dat zo is dan zijn kinderen misschien meer volwassenen dan we denken, en ergens vind ik het ironisch, want eerlijk; zouden we niet allemaal kind willen blijven?
    </div>

    <div class="alinea">
        Beste wensen strijders, maak er een mooi 2026 van❤️
    </div>

</div>


    <div class="footerdate">
        03-01-2026
    </div>
</body>

</html>
