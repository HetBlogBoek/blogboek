<!doctype html>
<html lang="en">

<head>
    <script async src="https://www.googletagmanager.com/gtag/js?id=G-B44P3WYJZ2"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());
    
      gtag('config', 'G-B44P3WYJZ2');
    </script>
    <meta charset="utf-8">
    <title>Blogboek</title>
    <link rel="stylesheet" href="blogstyle.css">
</head>

<body>
<div class="content">
    <a class="header" href="./index.html">
        <h1>Het Blogboek</h1>
    </a>
    <div class="alinea">
        Elke gelijkenis met bestaande personen en/of gebeurtenissen berust op louter toeval.
    </div>

    <div class="alinea">
        Zoals al vele jaren is het niet raar om je woonplaats te verlaten na de middelbare school.
        Dit zorgt ervoor dat de steden met een hogeschool of universiteit boordevol studenten zitten.
        Blijkbaar is het zo dat deze ook allemaal een woning nodig hebben, net als de meeste in dit land,
        maar laat ik dat onderwerp maar even links liggen. Voor je het weet heb ik Hugo de Jonge op mijn
        hypothetische dak, laat ik daar nou helemaal geen zin in hebben.
    </div>

    <div class="alinea">
        Nu is het natuurlijk niet heel lastig om een groot aantal studenten te huisvesten. Al helemaal
        niet als je morele kompas zeg maar, niet bestaat. Koop een kraakpand, knap het niet op, maak er
        kamertjes in van max 7m2, vraag minimaal 400 per maand, en je bent al een heel eind. Echter gaat
        deze post niet over de huidige staat van huisjesmelkers en de woningnood in Nederland. Misschien
        had ik dat gedaan als ik daadwerkelijk met goede ideeën kon komen, maar dat is zeker niet zo. De
        enige oplossing die ik heb gevonden is rijk geboren worden. Best simpel toch.
    </div>

    <div class="alinea">
        Uiteraard staat het wel in verband met het onderwerp van deze blog. Het is je vast wel opgevallen
        dat het over studenten en huizen enzo ging. Als je dat niet is opgevallen raad ik je aan om nu te
        stoppen, want in dat geval ben je niet bekwaam genoeg in begrijpend lezen. Oke, studenten en huizen, check.
        Wellicht heb je zelf ooit als student in een studentenhuis gewoond, of ben je er vast ooit eens
        een keer geweest waardoor ook jij de sfeer hebt mogen proeven. Ikzelf heb er zowel gewoond, als
        dat ik in aardig wat studentenhuizen ben geweest om een mening te kunnen en te mogen vormen.
        Niet dat ik anderen ervan wil houden om een mening te mogen vormen, maar als je nog nooit naakt
        door een bos hebt gerend terwijl het snoeihard onweert, hoe kun je dan ooit verantwoorden hoe
        bevrijdend zoiets voelt? Precies, dat kan helemaal niet.
    </div>

    <div class="alinea">
        Ten eerste wil ik dit zeggen: als jij in een huis woont wat schoon is, woon je niet in een studentenhuis,
        maar gewoon in een gebouw waar toevallig studenten wonen. Nee, dit telt niet. Het moet smerig zijn om te
        voldoen aan de checklist. Daarnaast moet je samenwonen met minimaal vier van onderstaand beschreven personen:
        <ul>
            <li><b>De zweefteef</b><br/>
            Heeft geen tv, 748 planten, en permanente incense brandend op d'r kamer. Is niet gelovig maar spiritueel, volledig vegan, en gaat je een preek geven en schuldgevoel aanpraten als je bacon in de pan aan het bakken bent. Daarnaast doet deze persoon een studie filosofie of een of andere gare botanicus opleiding aan de agrarische hogeschool.
            </li>
            <li><b>De weirdo</b><br/>
                Meteen te herkennen aan de crazy eyes waarvan je meteen weet, jij bent niet helemaal barkie. Kent het principe van ontspullen niet, draait gare muziek om 02:00 in de nacht, lijkt enigszins sociaal op het eerste ogenblik, maar al snel ga je denken: wat de fuck zeg jij allemaal? Deze persoon hoard ook net zo veel spullen als een kringloop in crisistijd. Als jij je afvraagt van wie die vodka fles met russische tekst, een niet meer werkende en tevens vieze massage gun, en die smerige poster met de tekst “het leven is een feest, maar je moet zelf de slingers ophangen” zijn, dan zijn ze sowieso van deze sukkel.
            </li>
            <li><b>De geest</b><br/>
                Je loopt op de overloop en opeens schrik je. Is ie weer.. kut, hoe heet ie ook alweer, die gare huisgenoot die als een kluizenaar leeft. Bestelt z'n ontbijt, lunch, en avondeten. Heeft een nekbaardje, doet een nerd studie, en heeft cryptotrading als sidehussle. De beste man praat niet veel, maar drop één keer de term "blockchain", en je zit drie uur lang aan hem vast. Niet alleen gaat ie je vertellen waarom je moet investeren, daarnaast gaat ie je ook maximaal de grond praten als je het niet doet. Vriend, doe rustig, niet iedereen heeft de behoefte om deel te nemen aan een gecamoufleerd gokfestijn.
            </li>
            <li><b>De junkie</b><br/>
                "faka bro, heb jij toevallig een zakje zuennie gevonden? Ik zeg je eerlijk ik had nog iets, heb het nodig voor mijn jonko voor het slapen gaan want die kaolo shoppa is al dicht." Opzich prima huisgenoot, wellicht een beetje saai af en toe. De zweefteef rookt wekelijks een jonko mee met deze poffert. Heeft ook al meerdere malen geopperd om een wietplant in de tuin te kweken. Sterker nog, er zijn al zeker wat pogingen gedaan om dit te doen. Helaas kwam de junkie er al snel achter dat zelfs deze planten iets van aandacht vereisen. Vertel mij maar eens hoe je voor een wietplant gaat zorgen als je niet eens fatsoenlijk voor jezelf kan zorgen.
            </li>
            <li><b>De verwende</b><br/>
                Papa en mama hebben veel geld, maar er is toch voor gekozen om in een studentenhuis te gaan wonen. Het niet meer afhankelijk zijn kan alleen maar goede dingen teweeg brengen, toch?  Weet niet wat opruimen is en is daarnaast verantwoordelijk voor 95% van de gevallen dat het brandalarm afgaat. Heeft geen rijbewijs want is door de ouders betrapt op 16-jarige leeftijd met een sigaret. In het weekend kom je deze persoon niet tegen, diegene is namelijk terug naar thuis-thuis om vrienden te zien en een hockeywedstrijd te spelen op zondag. Zondagavond is het tijd om terug te komen met drie dagen aan ingevroren maaltijden.
            </li>
            <li><b>De alcholist</b><br/>
                Zit bij een studentenvereniging, is of aan het studeren, of aan het werken, of aan het zuipen. Gezellige huisgenoot als je het mij vraagt. Is ook altijd op zoek naar iemand om een fles bier of wijn open te trekken. Mocht niemand trek hebben, geen probleem, in je eentje kun je ook zuipen. Klaagt regelmatig over de lelijke fix van gisterenavond. Tja, moet je maar minder zuipen zodat je standaarden enigszins hoog blijven.
            </li>
            <li><b>De borrelplanker</b><br/>
                Wil dit niet seksualiseren maar deze persoon is sowieso vrouwelijk. Gaat wekelijks naar de markt of haar favoriete winkel om kaasjes te halen die harder stinken dan de uitgewoonde vagina van Kim Holland. Beweert ook wijn sommelier te kunnen zijn, mits ze geld had voor hogere segment wijnen. Als je doorgaans houdt van een normaal gerecht tijdens het avondeten, dan zou ik deze persoon vermijden. Voor je het weet heb je toast met kaas, worst, en 8593 verschillende soorten hummus op tafel liggen, en dat als avondeten.
            </li>
            <li><b>De werker</b><br/>
                Is al afgestudeerd en werkt fulltime. Kan doordeweeks niet zuipen wat tot grote teleurstelling leidt tot overige huisgenoten. Wilt in het weekend wél zuipen, maar dan is de rest weer thuis-thuis. Wat kut zeg. Het enige wat kan helpen is doordeweeks maar een keer mee gaan tot een uur of 00:00, want, en ik quote: “ als ik enigszins op tijd slaap kom ik de dag wel door”.
            </li>
        </ul>
    </div>
    <div class="alinea">
        Geen zorgen, ik weet dat ik de stereotypes aan het aandikken ben, maar je kan zelf wel bepalen in welke hokjes jij je huisgenoten kunt plaatsen. Ik heb ook zeker niet elk type persoon beschreven, vond het wel gezegend zo. Natuurlijk zal iemand ook niet zomaar 100% voldoen aan alle kenmerken. Misschien is het wel zo dat diegene uit een combinatie van meerdere bestaat. Iemand die veel drinkt, veel jonko rookt, en ook nog eens verwend is waardoor alles door papa wordt betaald. Als je pech hebt is dat iemand die ambities heeft om het land te gaan besturen later. De echte vraag is natuurlijk hoe jij het gaat overleven met deze personen. Ik moet toegeven, ik heb een lange tijd nodig gehad om tot een duidelijke gedachte te komen. Uiteindelijk ben ik tot het volgende gekomen; je moet de voordelen ten opzichte van de nadelen inzien, en het gewoon beseffen dat je een goede tijd hebt met elkaar. Natuurlijk treedt frictie weleens op, maar dit hoort er nu eenmaal bij. Je moet natuurlijk ook hopen dat je met voornamelijk leuke huisgenoten woont. Gelukkig zit ik zelf in die situatie, shout out naar jullie.
    </div>
    <div class="alinea">
        Mocht jij je nou echt dusdanig frustreren aan huisgenoten en hun kut gedrag, doe het volgende ofzo; spreek iemand in ieder geval aan op zijn/haar gedrag als het je niet aanstaat. Wacht daar niet mee tot je het helemaal zat bent, want dan denkt die persoon ook van: "hoezo ga je pas klagen over de wietgeur na mijn 420e jonko, faka met jou?", waardoor ze al snel de neiging krijgen om je niet serieus te nemen omdat het daarvoor ook geen probleem was.
    </div>
    <div class="alinea">
        Wat een advies zeg, eigenlijk is het een groot cliché. Eindstand komt het er gewoon op neer, dat je maar geluk moet hebben met je huisgenoten en wat moet kunnen tolereren. Klinkt voornamelijk als een dobbelsteen, je kan niet altijd zes gooien! Ja dat is een bekende uitspraak, ja ik gooi hem omdat ik dat wil. Gelukkig is advies er vaak om niet op te volgen, dus doe vooral lekker waar je zelf zin in hebt. In principe is dat sowieso wat er in een studentenhuis gebeurt.
    </div>
</div>

<div class="footerdate">
    07-05-2023
</div>
</body>
</html>
